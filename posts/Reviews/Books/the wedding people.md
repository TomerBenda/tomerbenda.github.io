---
title: The Wedding People
categories: Review, Books
date: 2025-10-08T01:08
uploadto: blog
---
ספר פשוט מצוין. מומלץ בחום ואהבה רבה. ריגש, הצחיק, ותפס אותי לגמרי. תודה ענקית לחברי היקר נמרוד לביא על ההמלצה המצוינת.

הספר הזה עושה את אחד הדברים האהובים עליי שכל צורה של מדיה עושה - עורר בי את האהבה הפשוטה לחיים ואת ההסתכלות דרך משקפיים ורודים על פרטים קטנים, זה כל כך טוב.

התחלתי לקרוא את the wedding people עם תחילת הטיול שלי במזרח, ואני מרגיש שזאת אחת הפעמים שבהן ספר פוגש אותי בדיוק בזמן הנכון. הוא עורר בי תהיות על לחיות בצורה אותנטית, איך הרצון והשאיפות שלי מתבטאות בדרך שבה אני חי, גם בכיוון של מי האנשים שאני בוחר שיקיפו אותי ואיך שני הצדדים באים לידי ביטוי אחד בנוכחות השני.

הספר הזה גרם לי להתגעגע לתחושה של להתנגש בבן אדם אחר כמו זוג מגנטים, שהכל זורם ומצחיק וכיף וטבעי. גם תפס אותי בדיוק בזמן במובן של השאלה של מי אתה כשאף אחד סביבך לא מכיר או שם אותך בתפקיד.

לעצור את הקריאה הרגיש כמו לעלות מהמים אחרי צלילה, אם הייתי צולל, ככה אני יודע שספר באמת תפס אותי.

הסצנה האהובה עליי היא ללא ספק הירידה של פיבי לים עם הכלב, כל כך פשוט, כל כך כל כך יפה. לראות משהו שגרתי בעיניים חדשות ובהמון אהבה.