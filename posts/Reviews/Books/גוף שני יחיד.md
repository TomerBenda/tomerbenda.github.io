[[Book Reviews]]
## פרטים
**תאריך** - סיימתי ב19-09-2025
**מקום** - #ספריית_סוטין
tags - #ביקורת #ספר 

## מלל
אהבתי ממש. המבנה של שני מספרים שהעלילה שלהם שזורה זו בזו ובסוף הם נפגשים היה מאוד מעניין ועבד מצוין בבניית מתח וסקרנות. מעבר לזה שכל אחד משני חצאי העלילה מסקרן וכתוב מעולה בפני עצמו, השילוב שלהם יוצר סיום מאוד מספק.
דבר אחד שהייתי אומר שהפריע לי זו קפיצת הזמן של כמה שנים בפתאומיות בסיפור של אמיר, בשלב שבו הוא התקבל ללימודים ואז בום הוא בשנה רביעית. מצד שני אהבתי את זה שיש חוסר התאמה בזמן שבו חצאי הסיפור קורים, וצריך להבין את זה בעצמך תוך כדי. גם אהבתי את התחושה שיש צד אחד עם צרות משלו שמנסה להסתדר (אמיר) וצד שני (תכל'ס אני מבין שאנחנו לא יודעים את השם של עורך הדין) שמנסה לפתור חידה שהוא חושב שתענה לו על שאלה אחת אבל בפועל הוא מגלה משהו שלא יכל לצפות לו.
התיאור והניגודים של חלקים בתרבות הערבית שהסופר מביא בחיים של שתי הדמויות היו סופר מעניינים - מצד אחד עורך דין מבוסס שתמיד רדוף בתחרות ובמראית עין, לכאורה ליברל שבסוף מתפלפ מרמז הכי קטן לפגיעה בכבוד שלו בצורה הפרימיטיבית שהוא סולד ממנה. מצד שני עובד סוציאלי ממעמד יותר נמוך שלא רק משתלב ומגיע להישגים, אלא ליטרלי הופך למישהו אחר בדמות ליברלית בסביבה שמאלנית.
יש בזה היפוך מאוד אירוני והוא מודגש חזק בתיאורים של עורך הדין את עצמו ואת דעותיו שהתהפכו.
הספר הזה תפס אותי והיה קשה לי לסגור אותו וזה כרגיל הסימן הכי חזק בשבילי, נהניתי.