---
title: Day 132 - Retreat
categories: Travel, India
date: 2026-02-10T09:01
uploadto: blog
---
עוד יום שליו בריטריט, אין תלונות.

פתחנו את הבוקר ביוגה ואז כוס צ'אי מספר 13. הספק הצ'אי למרבה ההפתעה ירד כאן כי לא בכל ארוחה יש במלאי. כן יש כל הזמן תה עשבים ממש טוב אז שותים אותו.
![[132_rishikesh.jpg]]

התוכנית שלנו לשבוע הקרוב (לנסוע לרג'סטן) השתבשה כשהנהג שהיה אמור לקחת אותנו לפושקר כתב שהוא לא יכול להגיע כי הוא שבר את הרגל. מצחיקול כזה, ככה לא עושים. נאחל בריאות איתנה אבל ילדים לאן הולכים מכאן?

ישבנו חשבנו בדקנו ובסוף סגרנו טיסה למחר בערב לג'ייפור, מה שמאריך לנו את השהות בריטריט מחר מבוקר בלבד לחצי יום נוסף. נעשה לילה בג'ייפור ומשם נמשיך לפושקר. פנאן מה רע, עושים מהשיבוש שיבושמונדה.

את רוב שאר הלוז של היום העברתי בנגינה, הרגשתי שזה יותר מתאים לי מסאונד הילינג שכאמור לא בשיא כאן. הייתה גם שיחה עם הדוקטור איורוודה שבתכלס לא מאוד עניינה אותי, והבנות היו במסאז' על הזמן הזה אז בכלל היה רגע טוב להיות לבד.

בצהריים תיקנתי כל מיני דברים שהצטברו לי בבלוג, הרבה הגיע מכם שכתבתם לי כשנתקלתם בדברים שלא עבדו. גם הייתי בשוונג אז שיניתי התנהגויות ולדעתי עכשיו יש הרגשה של יותר פוליש. אני ממש מבסוט, החלטתי השבוע להתנסות עם cursor וclaude ולעבוד על איך שאני פותר בעיות בעזרתם. מורגש שיפור ובכל זאת אני שמח שאני לא עובד בזה כרגע חחחחחחחח כשזה מסתכם בסקרנות והאהבה שלי לתחום זה מצוין, עכשיו הזמן לטייל.

הוצאתי משמיעה את אולי הפעם של עידן רייכל והיה לי מאוד כיף לנגן אותו, שיר מהמם בעיניי. בכללי ניכר שאני עדיין עמוק בפייז רייכל שלי שזה לחלוטין מותר ואפילו כדאי. איזה לחנים מה הוא עושה לנו חברים.

עברתי שוב עיסוי ואידוי הערב, הפעם העיסוי הונע על ידי שק עשבים ותבלינים שנטבל בשמן חם. יצאתי במרינדה ואפוי כמו שצריך. האידוי היה הערב בחדר אחר, שבו הקופסה-שקוסמים-חותכים-בה-אנשים-אבל-בפנים-זה-סאונה™ הייתה קטנה יותר, ועל כן נאלצתי להידחק פנימה בחומרה רבה מספיק כדי שזה יהיה אפילו פחות נוח מאתמול.

תוך כדי העיסוי פתאום עלו לי מילים ומנגינה שאהבתי לראש, ממש התאמצתי לזכור, בסוף זכרתי רק את המילים אבל לפחות אותן כתבתי. עכשיו לנסות להיזכר במנגינה או מקסימום אלחין את זה מחדש.

יש בצוות ההסעדה בחור שכל תפקידו הוא סיירת הצ'פאטי, והוא ממלא אותו באדיקות ראויה להערצה. כל הכבוד לו הוא באמת קשוב לצרכי הלקוח, תמיד שם עם צ'פאטי בדיוק ברגע הנכון.
![[132_rishikesh-1.jpg]]

בגדול שיר היום שלי הוא אולי הפעם אבל אתמול כבר חזרתי על שיר שכבר היה בעבר. נו יאללה פאק איט למי אני דופק חשבון בכלל זה הבלוג שלי ואני אקיים איזה סט חוקים מדומיינים שאני בוחר. היו עוד אופציות טובות שחשבתי עליהם אבל פחות מדויקות לי - mean old man - james taylor, ויש ציפור בשמיים - אלון עדר, תופסת - טוקי שטרן. הרבה מוזיקה טובה היום.

אופס כבר איזה חודש לא עדכנתי את שיר היום בפלייליסט. זה צעד קצת מעצבן אולי אכתוב משהו שעושה את זה אוטומטית.

היו לי שוב בעיות עם git שלדעתי נבעו מלנסות לדחוף שינויים על החיבור המזעזע שיש כאן, כנראה נפל באיזה רגע לא טוב ויצא מצב שבור. חרא.


שיר היום:
אולי הפעם - עידן רייכל