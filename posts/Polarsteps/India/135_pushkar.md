---
title: Day 135 - Pushkar
categories: Travel, India
date: 2026-02-13T12:50
uploadto: blog
---
הייייי נשארתי ער סתם עד מאוחר בלי לכתוב יותר מדי במהלך היום ואני עכשיו האשטאג עייף, פוסט מאתגר בתנור.

היה יום ממש פנאן בפושקר, בחלקו העיקרי הסתובבנו בשוק בחיפוש אחר אותו היצע טובין מפורסם. בחלקו התפל נחנו בחדר והתארגנו לארוחת שישי שהתקיימה ממש ליד.
![[135_pushkar-1.jpg]]

התחלנו בכלל את הבוקר בארוחה ישראלית בחומוסייה, שקשוקה עם פיתה לימונענע גרוס וסלט, ממש קפה גרג בקניון פריפריאלי. השימוש במילה פריפריאלי נעשה על ידי איש מקצוע ואין לנסות לשחזרו בבית אלא באחריות המשתמש.

הם אוהבים כל כך לחלק צ'אי בשוק, שתינו צ'אי עם מוכר רנדומלי שיש לו יום הולדת, כוס מספר 15. צ'אי בחנות תכשיטים כוסות מספר 16 ו17. בשלב הזה החלטתי שאני בהפסקה כנגד ההצעות החוזרות, התנזרתי זמנית מכל משקה מתובל בעל אופי חלבי. כן כן גם סחלב.

אכלנו במקום הודי ממש טעים על האגם של פושקר, מנגו לאסי בתוך הפנים ונאן שהיה וואו עמוס במלאי כופתה שהייתה וואו. רק בשביל האוכל כבר היה לי שווה להגיע להודו, אני מרוצה.

חזרתי לא הרבה לפני אמא ואיה מהשוק לבד כי קצת נמאס לי, בדרך הסתובבתי לברר לגבי תיקון של תיק העור שלי שיש לו פצע עוד מתאילנד. הוא עלה לי 30 שקלים במציאון בסנטר ועל כן קצת ביאס אותי במידה מתונה שהצלחתי להוריד את מחיר התיקון רק ל900 רופי שהם 30 שקלים. זה תיק טוב ואני מאוד מחובר אליו אז כנראה אשקיע את זה, אנסה שוב מחר להשיג מחיר טוב יותר.

ארוחת השישי (בחומוסייה) התחילה בוויב מוזר, ריחפה בחלל שמועה/הנחיה שאיזור הישיבה במפלס הקרקע שמור לקבוצה הגדולה של מוש בן ארי, ועל שאר הסועדים להסתפק בסידורי ההושבה שבמפלס הגג. הסיטואציה הולידה פלג בעל סנטימנט אנטגוניסטי לאיש עם הראסטות, ופלג שלא כזה התעניין בפוליטיקת השולחן והיה רעב (נחשו איפה סחבק). בפועל מה שקרה - עם כניסתו הדרמטית של מוש שיצא מצדפה, אנשים התחילו לטפטף למטה ובסוף נקראנו כולם למטה ל"שיר של שבת". ככה מצאנו את עצמנו (וכתריסר ישראלים נוספים שלא משתייכים למוש) צופים מהצד בחבו שלהם שרים שלום עליכם ולכה דודי.
![[135_pushkar.jpg]]

לוקח אתכם רגע אחורה, when we entered the joint קלטתי זוג שקיבלתי מהם וויב של אנשים שאתחבר אליהם. מה שנקרא אקדח הופיע במערכה הראשונה וזה פלאשבק אליו.

אכלנו נהננו היה באמת טעים רצח, ואז אותו הזוג חיפשו מקום לשבת והזמנו אותם לחבור אלינו. בום אקדח יורה בקושי מערכה שנייה מי זה צכוב בכלל, הייתה שיחה טובה מאוד אנשים מקסימים. אבי (חורחה) ועומר התארסו באיי אנדמן לפני שבועיים אז נאחל להם המון מזל טוב, נחת ושגשוג. מחר אמורה להיות כתבה עליהם בגלצ לכבוד ולנטיינס כי הם הכירו במילואים, מוזמנים להאזין.

עלינו מתישהו בחזרה לגג לשחק סנוקר, בשלב הזה נשארתי שם נציג המשפחה. המקומיים דוברי העברית ברמה אחרת, ממש טובים בזה, אני גם תרמתי קצת בצמד. בערך באותו זמן שמיציתי אבי ועומר רצו להתקפל אז עזבנו שהתקדמנו אל סיומו של היום. אספתי עוד רוזלך אחד בדרך החוצה ככה לסיים בבום ויאללה לישון.

דיברנו היום על התכנון להמשך, בגדול ב18 אנחנו טסים לאנדמן מדלהי וכבר סגור לנו שם חלק מהשבוע בחסות אמא, אז רק צריך להבין מה אנחנו עושים עד אז. התוכנית המובילה כרגע היא להישאר בפושקר ועוד כמה ימים לעשות לילה באחת מערי הpur בסביבה, משם לקחת טיסת פנים לדלהי במקום ~10 שעות נסיעה ואז להישאר בדלהי עד הטיסה לאנדמן. נשמע טיל.

בינתיים סגרנו עוד לילה בפושקר במקום אחר פה ליד, גם שם יש רק חדר לשניים עם מזרן על הרצפה אז כנראה אקח חדר לעצמי כי חלאס זה לא עסק.

זהו פנאן בפושקר, טעימה מטיול ישראלי מאוד קלאסי בהודו, לא הוויב המדויק שלי אבל כמה ימים זה מותר ובאנו להינות. מחר מרגיש לי כמו הזדמנות טובה להתאמן ולנגן. גם עוד לא חידשתי את מלאי האוזניות שלי שנקרעו בירידה מהטיסה למומבאי, כנראה השוק כאן מסוגל לספק את הסחורה.

שיר היום:
עושה את זה בכל זאת - שרי זק לוי