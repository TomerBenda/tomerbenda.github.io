---
title: Day 130 - Retreat
categories: Travel, India
date: 2026-02-08T11:23
uploadto: blog
---
מתי כספי מת. פשוט התחלתי לבכות במעלית כשראיתי את זה בבוקר, לא ציפיתי בכלל.

היה לי קשה למצוא לאורך היום מילים לבטא כמה משמעותי מתי בשבילי וכמה אני מרגיש הכרת תודה על המוזיקה שלו. באיזשהו מקום בראש שלי יש קול שאומר שאני צופה מהצד שמעולם לא היה מעורב ישירות איתו או עם פועלו, אבל חרא על הקול הזה המוזיקה שלו השפיעה עליי המון ומותר לי להרגיש צער. הקול הזה ממש מניאק טפי. בכל מקרה באמת פשוט תודה על הזכות להכיר ולהינות מעולם מוזיקלי כל כך עשיר, עם השפעות מגוונות ומעשירות כל כך כמו שמתי כספי הביא לחיינו. זכות ענקית. בעיקר מדהים בעיניי כמה בן אדם יכול להיות רציני וילדותי בו זמנית. לתת לשירי ילדים כבוד מוזיקלי אדיר, לעשות שטויות ובדיחות תוך כדי שהוא שומר על פרצוף אבן, לשיר כלבלב הו בידיבםבם וברית עולם באותה הופעה, זה פסיכי בעיניי. מאחל לעצמי להישאר גם קצת ילד ולתת ליצירה שלי קצת ממה שמתי נתן.

מערכת הבלוג מרכינה ראש וכואבת את לכתו של אמן אחד ויחיד. יש כל כך הרבה ללמוד ולהעריך, המוזיקה של מתי תמיד תהיה איתי.

וואו עצוב, שמעתי וניגנתי הערב הרבה מהשירים האהובים עליי וגם כאלה שאני פחות מכיר, מצאתי בהם תחושת גילוי נעימה, כמה שאני מרגיש שאני מכיר - העומק של גוף העבודה המטורף שלו ממשיך להרשים אותי.

יש פלייליסט פייבוריטים של מתי שעשיתי מתישהו ושמעתי הרבה היום אם זה משהו שתרצו להציץ בו.

חברים יקרים הייתה היום הופעת אורח מרגשת כאן בבלוג -
![[130_rishikesh.jpg]]

שמרי חברתי היקרה מהצוות כל הדרך משנת 2020 הגיעה לרישיקש לסיבוב נוסף, ושמחתי מאוד שהספקנו לשבת בכיף לפני שעזבנו לריטריט. נאחל נחת ומלא יוגה ללא חפירות דתיות.

אז יצאנו את שערי רישיקש לריטריט יוגה בהרים, רוב היום היה פשוט להיכנס ללוז של המקום ולהבין רגע מה הולך. התחלנו בבום עם ארוחת צהריים וייעוץ מרופא ayurveda שבגדול היה שיחת חולין עם המלצה לא לשכוח לאכול פירות, רופא ממש מצחיקול. משם נכנסנו לסשן מדיטציה שהיה שוואסנה קלילה ודי קצרה, לייק סך הכל. המשכנו לטקס כלשהו במקדש לאל שיבה שהיה נחמד אבל ממש ארוך מדי, ואז נחנו קצת לפני ארוחת ערב.

בגדול מארחות הערב די סיימנו את היום מוקדם לקראת יוגה מוקדמת מחר בבוקר.

כל נוכחי הרטריט חוץ מאיתנו הן נשים סיניות בגילאי 40-50. תופעה מטורפת. יש עוד ישראלית אחת וכמה איטלקיות שבגדול נותנות תחושה של טיול מאורגן לאמהות. אין בזה פסול אבל לא יודע אבחנה מעניינת.

זהו הלוז פה לא סופר עמוס, יש הרבה מרווח ואני רוצה לנצל את הזמן הזה לכתוב ולהיות מנותק. אם כבר אז כבר. הזדמנות ומסגרת טובות לשים את הטלפון בצד ולהתמקד בדברים שחשובים לי.

היום לראשונה בטיול באמת הרגשתי שאין לי כוח יותר לטייל, זה היה קצר אבל היה ואני נותן לזה מקום. הרגשתי ככה בדרך לריטריט בנסיעה, כשהגענו זה כבר עבר. אני אמשיך להיות עירני לתחושת הבטן, לשים לב מתי טוב לי, וכשלא לפעול לשנות את הסיטואציה. כרגע אני לא בשמיים אבל נשאר פתוח לחוות.

שיר היום:
בפסנתר - מתי כספי