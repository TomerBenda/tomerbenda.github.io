---
title: Day 129 - Rishikesh
categories: Travel, India
date: 2026-02-07T11:42
uploadto: blog
---
היום הזה היה מתיש בקטע לא מוסבר בכלל. סיימנו אותו בשמונה וחצי בערב מרוחים בחדר כאילו נדרסנו.

פתחתי את הבוקר בחדר הכושר, הייתי היחיד שם שאיננו הודי שזה היה מצחיק לנוכחים. היה ממש אחלה אימון על אף המשחקים המוזרים שהיו שם, מרגיש גם שעשיתי לפני כמה ימים סיבוב לא טוב תוך כדי שסחבתי את המוצ'ילה ועכשיו אני נזהר על ברך ימין שכואבת לי. באסה באסה באסה זה הדבר האחרון שאני צריך.

חזרתי להתקלח מהאימון ויצאתי לפגוש את אמא ואיה בקפה ממש ליד המקום הקודם שאיה ואני ישנו בו שהיה ממש נחמד וטעים. שתיתי ברד של ג'ינג'ר לימון ודבש שהיה מעולה ואכלתי שלוש ביצים וטוסט. אמא הביאה לי חטיפי חלבון מארץ שזה בול כי אין להשיג כאן חוץ מביצים.

אמא סגרה לנו מדריך לטיול כאן באיזור החל מאחר הצהריים, יצאנו להסתובב ברגל ולשמוע הרבה מידע, לראות גשרים ולחוות. המדריך היה ממש אחלה, באמת בחור נחמד ממש, הסיבוב הזה ממש היה יכול להתבצע עצמאית והערך המוסף נתון לדיון.

האירוע המרכזי של הסיור היה טקס ארטי על הגנגס, ישבנו לכוס צ'אי מספר 8 לפני הטקס והתיישבנו על גדת הנהר. הטקס היה חמוד מלא תפילות והכל עם מוזיקה, בעיקר העסיק אותי הכלי המגניב שדומה לאקורדיון שליווה את האירוע, והמגמת סאונד של האשרם שהקימו חתיכת הפקה. הסושיאל של הדבר הזה מפלצתי הם באמת הרימו הפקה, יש לייב סטרים של הכל עם רחפנים וכמה זוויות של מצלמות על הטקס והקהל, יש תאורה והכל. הם מסודרים יפה.
![[129_rishikesh.jpg]]

אני רוצה להיות במגמת סאונד באשרם, מוכן להתפשר גם על מגמת צילום אבל זה מרגיש לי פחות מדויק לי.

אחרי הטקס חצינו את הגנגס שוב ולרחנח טוק טוק חזרה לאיזור של המלון לחפש ארוחת ערב. חזרנו לדאבה שאיה ואני אכלנו בה עם אפי לפני כמה ימים. היה נראה שהם סגרו אבל שאלנו אם אפשר לשבת ונתנו לנו להזמין, מפה לשם אנשים התחילו לנהור והמקום היה מלא קצת אחרי שהתיישבנו. יופי הבאנו להם פרנסה מגיע להם. ניסיתי הערב kaju paneer והיה פאקינג תענוג, וואו אני כל כך אוהב נאן איזה אושר. כוס צ'אי מספר 9 ויאללה לקפל את האירוע.
![[129_rishikesh-1.jpg]]

כאמור חזרנו מפורקים לחדר, ישבתי לעבוד על הפיצ'ר הגדול לבלוג שאני רוצה להוציא בקרוב, התקדמות משמעותית ממש, זה כבר נראה טוב. דיברתי עם רותם שעה בטלפון אחרי זה, למי שלא מכיר חברי היקר על מלא שבדרום אמריקה, על כן הפרשי השעות קשוחים לתמסורת רציפה. דרך אגב רותם הוא הקורא המצטיין של הבלוג אתם צריכים כולם לברך ביחד.

זהו מחר אנחנו נוסעים לריטריט כלשהו בהרים אעדכן איך זה הולך. בייייייייייייייי

שיר היום:
batman - the BCASA