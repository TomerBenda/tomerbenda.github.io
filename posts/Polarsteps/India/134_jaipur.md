---
title: Day 134 - Touristic intent
categories: Travel, India
date: 2026-02-12T12:24
uploadto: blog
---
תקתקנו את ג'ייפור בחצי יום תיירותי גדוש ויאללה לפושקר. האנרגיה שלי לסיור בארמונות מוגבלת באופן שלא הבנתי עד הסוף עד היום.

הנה אנחנו תיירים לקט:
![[134_jaipur.jpg]]
![[134_jaipur-1.jpg]]
![[134_jaipur-2.jpg]]
![[134_jaipur-3.jpg]]

תודה שצפיתם, מצפים לראותכם שוב.

בפועל היה יום של נסיעה עם עצירות להצטלם במקומות, כאשר אחת העצירות ארכה שעתיים בהן נכלל גם סיור. היינו בamber fort ועברנו בדרך בכמה היילייטים לסמן וי בגדול.

בשלב כלשהו לקחו אותנו למקום מסוג לקנות שטויות, האלה שעושים גם שטיחים, גם תכשיטים, גם פיג'מה, גם ציורים ומה שבא ליד. הבלוף ממש לא בא לנו טוב וחתכנו משם מהר, לא משחקים במשחקים האלה.

ראינו את החומה השלישית הכי ארוכה/גדולה בעולם, שאיפה למצוינות טעון שיפור. היו מבנים מאוד יפים אבל הרוב נראה די אותו דבר אחרי שהולכים כמה שעות.

העיר הורודה ממש לא ורודה זאת עיר החמרה. העיר החומה. יש לזה קטע ואני מעריך את האחידות אבל שמח שרפרפנו יחסית בקצרה.

היינו בארמון הראשי של העיר והחלק המגניב שם היו שערים ממותגים שהיו צבועים ובנויים ממש יפה - שער הטווס, הפרחים, הירח, והירוק. ניכר שאחרי שלושה נגמרו הרעיונות.

זהו תיירנו החכמנו ראינו עולם, בכנות מתיש, גם ג'ייפור עיר דרמטית גדולה וסואנת ממה שציפיתי ועל כן כל פינה שואבת אנרגיה. עוצרים ברמזור ואנשים נצמדים לחלון דופקים בלי הפסקה לקבץ נדבות דוחפים את התינוקות שלהם בפנים. עוצרים לרגע ברחוב ועדר ילדים מתחילים למכור שטויות ולעקוב צמוד, עכשיו אי אפשר לעודד את המנגנון הזה שנותן אינטרס למסכן את הילדים, זה באמת חרא מצב. כל פינה טוק טוק שזה מילא כבר רגיל, אבל נוסף לכל השאר זה לא עוזר. בקיצור עמוס ומעייף. עיר בהודו.

בדרך החוצה מהעיר העתיקה עצרנו בדאבה לא רעה בכלל, נגמר לנו המזומן קולקטיבית והיה חסר לנו 100 רופי אז ביקשנו עזרה זה היה קצת צחוקים.

נסיעה של שעתיים וחצי עם שנצ בילט אין והופס אנחנו בפושקר. היי פושקר מה המצב? יופי יופי לשמוע.

ממש רגע לפני שהגענו לחדר במקרה ראינו ברחוב את מאיה, חברה קרובה מהבית של איה, גם ההורים והמשפחות חברות טובות, הן טיילו ביחד בדרום אמריקה, בקיצור היה איחוד מרגש אחרי לא מעט זמן.

איה הייתה פה בפושקר לפני שבוע, ממש עד שאני הגעתי. הלכנו לשבת במקום הקבוע שהיא ישבה בו לאכול שנקרא החומוסייה, איך לא. הבחור שם מדבר עברית שוטף והתפריט בעברית, אוכל ישראלי, וויב של קפה קפה. אין צורך לציין שכולם ישראלים.

זהו אני ישן עכשיו על שני מזרונים על הרצפה שזה קטע, היחס הכי גרוע שקיבלנו בינתיים לאדם שלישי בחדר. זה מעניין בהתחשב בזה שהמקום שאנחנו ישנים בו נראה די טוב.

אני רוצה לשמוע את האלבום החדש של דודו טסה אבל זה 18 שירים, כבד במכה. צריך להתחיל מאיפשהו אז אולי פשוט אתחיל לשמוע ונראה כמה אספיק. בכל מקרה מאמין שיהיה טוב זה דודו טסה.

אני מטורגט חזק מאוד לתוכן על טאיוואן זה פותח את התיאבון ברמות. וואו נראה שם כל כך טוב, מחכה ממש להגיע. גם היום נפלה עליי הבנה שיכול להיות ממש מגניב לעשות דאבל רואוד טריפ גם עם אוקינאווה. יש מצב שזה הדיבור. בסוף באוקינאווה האי המרכזי קטן זה שעתיים מקצה לקצה ברכב, אז יכולה להיות הכנה טובה לרואוד טריפ גדול יותר. וגם טעימה ראשונה פחות המונית של יפן. נראה אחשוב על זה עוד שבוע וחצי.

לא יודע כמה זמן נהיה בפושקר בסוף לא תכננו כלום לשבוע הזה, צריך להגיע לדלהי לטיסה לאיי אנדמן עוד שבוע, כל השאר באמצע נתון לדיון. נגלה מה יהיה, בינתיים הרפתקה ברג'סטן.

שיר היום:
each time I think of you - donald byrd