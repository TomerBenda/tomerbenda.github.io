---
title: Day 133 - Raja-start
categories: Travel, India
date: 2026-02-11T09:20
uploadto: blog
---
אז סיימנו יפה את הריטריט ויצאנו למסע ברג'אסטן, הרפתקה מסוג חדש בהודו יאמי.

התחלנו את הבוקר בעיסוי אידוי כמובן, הפעם העיסוי היה בעל אופי תבליני אפילו יותר מאתמול, והתמקד במריחה של משחת פילינג כזאת על כל העור. יאמי. הקצנו במנעד בין עיסוי תפל לעיסוי מתובל לאורך השהות והורגש שמסיימים בספקטקל.

ישבנו לארוחת בוקר וכוס צ'אי מספר 14, כנהוג. בגדול בשאר חצי היום שנותר בריטריט ניגנתי בסבבה, אין דאגות ובאמת החיים יפים.

יצאנו את שערי הריטריט רגועים ומאוזנים והתחלנו את הנסיעה לשדה התעופה הקרוב. הפתיע במודרניותו וחדישותו בכנות, שדה התעופה DED ככה יצא. שדה קטן ומטוס קטן בהתאם, שיהיה לנו בהצלחה.
![[133_rishikesh.jpg]]

ישבתי ליד בחורה הודית ממש מקסימה בטיסה לג'ייפור ודיברנו כל הדרך, היא חזרה להודו להתחתן אחרי שגרה רוב החיים באירופה, למדה ועבדה עשור בפריז, התאהבה בעיר, עשתה מעבר מהעבודה לברלין, לא אהבה והחליטה לעזוב. היה לנו המון על מה לדבר שיחה ממש טובה. הייתה מאוד סקרנית לגבי הארץ שזה כמעט תמיד מוביל למקומות מעניינים. היא רשמה לנו המלצות במחברת שלי למקומות בג'ייפור שפחות מכירים שזה תענוג, שמח מאוד על האינטראקציה הזאת. נתתי לה סיכום זריז של איך לטייל בארץ לדעתי כי אמרה שבעלה והיא רוצים לבוא לבקר אבל לא בטוחים אם אפשר להגיע בלי לתכנן. גם לבעלה יש מלון בפושקר ואמרה שאם נרצה הם יפנקו אותנו אז נגלה כשנגיע.

הגענו לג'ייפור והפעם אפילו מחוץ לשדה. שמנו את הציוד בחדר ויצאנו לאכול במסעדה שהייתה ממש ממש טובה, פשוט הודי טעים אבל קצת יקר. רציתי ממש צ'יקן טיקה מסאלה כי עכשיו הגענו ממקום צמחוני בלבד וקיבלתי. בפועל הזמנתי קארי חריף עם כבש אבל יצא שאכלתי את רוב המנה של אמא גם (שכאמור הייתה צ'יקן טיקה מסאלה). הנאן שלהם היה תענוג.

לפני השינה שמעתי את האלבום "אור שנכנס לחלום" של שרי זק לוי שיצא היום, נהניתי ממש וספציפית שמרתי את "עושה את זה בכל זאת" ו"מלאך" שנהניתי מהם אקסטרה. אהבתי ממש מאוד את השורה "אמרת שאתה מאמין באהבה בחינם אז למה אתה מתחשבן איתי".

זהו הרפתקה ברג'סטן לטס גו, לא תכננו לישון בג'ייפור בכלל והנה יצא שמחר גם נתייר פה חצי יום שזה נחמד. הזדמנות לראות עוד מקום מעניין, הערים העתיקות פה יפות כך שמעתי. קצת חבל לי שהכל קורה מאוד מהר כי יש לנו רק שבוע, בעיקרון הייתי שמח להסתובב פה בנחת. לא נורא אם ארצה אחזור.

שיר היום:
תופסת - טוקי שטרן