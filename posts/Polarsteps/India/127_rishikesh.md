---
title: Day 127 - Rishikesh
categories: Travel, India
date: 2026-02-05T19:51
uploadto: blog
---
אהלןןןןןןן רישיקש. יום ראשון אמיתי מעולה בהודו.

התחלנו את הבוקר בעצלתיים ויצאנו לקפה מומלץ קרוב שגילינו שסגור, אז הסתובבנו וחיפשנו קצת. ראינו כל מיני מקומות חמודים והתיישבנו באחד לאכול בוקר. הצטרף אלינו אפי, שהיה עם איה בשבע האחיות וישבנו בקפה.

המשכנו לאכול צהריים בדאבה ברחוב ליד והיה ממש ממש טעים, אכלתי טאלי מפנק מאוד עם רוטי ובאטר נאן ופפדאם ולא הייתי קרוב לסיים למרות שהייתי רעב. מלא בצק.

הלכנו להוציא סים והופתעתי לגלות שזה לוקח מלא זמן פה, אבל נראה לי מכאן אני מפסיק להיות מופתע כי באמת דברים פה זזים לאט. ישבנו לקשקש כחצי שעה עם הבחור המצחיקול שעשה לי את הסים, היה נחמד.

משם המשכנו להסתובב ולראות את הגנגס, נוף מהמם פה בהרים והנהר נקי שזה מגניב. הלכנו והכל פה די הרוס ובונים במקביל הם לא נורמליים ההודים. עלינו על גשר חצי בנוי מעל הגנגס וחזרנו ועצרנו לצ'אי ועוגה במקום קטן וחמוד שהיה לא משהו בסוף, בקיצור צ'יל לא עשינו המון.
![[127_rishikesh.jpg]]

הנוף פה של ההרים והנהר מאוד מרשים, אהבתי.

חזרנו לנוח בחדר, התקשרנו לסבתא לאחל מזל טוב לרגל הולדתה ודיברנו איתה בוידאו, מערכת הבלוג מוסרת את איחולינו בשנית, אוהבים אותך סבתא❤️

יצאנו מחדש להסתובב ולחפש מקום לאכול, הגענו למסעדה חמודה שהבנו שעדיף לאכול בה בוקר אבל כבר התיישבנו והיה קר אז אכלנו שם. היה טעים אם כי די יקר, באמת טוב אבל. המשכנו להסתובב והגענו לבר צ'אי שבגדול היו בו רק הודים והרבה, כנראה נפלנו על מוסד כלשהו כי היה ממש מעולה, באמת צ'אי טעים ממש שבא לנו בול.

זהו יום אמיתי ראשון שלי בהודו והיה כיף, נהניתי ממש. מרגיש על רישיקש שזה מקום תיירותי, קצת מזכיר לי את הא ג'יאנג העיירה עצמה מאיזושהי סיבה לא יודע לדקור למה. תכלס אנחנו נמצאים בtapovan שממה שאני מבין זה תת-איזור של רישיקש ויש עוד הרבה עיר בהמשך הנהר, לא נראה לי נגיע לשם אבל.

הטרדתי את עצמי היום שוב במחשבה על איך המשך הטיול יתממש ונכנסת אופציה מעניינת שאני צריך להתבשל עליה. בכל מקרה זה לא מאוד מעניין כרגע כי יש לי לפחות שלושה שבועות עכשיו בהודו. אחזור להיות מוטרד עוד שבועיים.

אני מרגיש צורך לספור משהו, בינתיים שתיתי 4 כוסות צ'אי בהודו יאללה נספור את זה. היצר האגרני פועל על מלא אה.

שיר היום:
יש בי עוד כוח - עידן רייכל