---
title: Day 136 - Pushkar
categories: Travel, India
date: 2026-02-14T20:32
uploadto: blog
---
אחלה של יום, קניתי טבעות חדשות, אכלנו טוב, 

פתחנו את הבוקר במעבר ופיצול לשני גסטהאוסים שונים, פיצוץ דרמטי, חזרתי לחדר לבד שזה נחמד. סתם אין פה באמת חדרים לשלושה זה רק מזרן על הרצפה אז כבר עדיף לקחת חדר לבד זה לא עסק.  רציתי להתאמן בבוקר אבל נשאבתי לנגינה, באסה אבל אלך מחר. אחרי המעבר או לפני ישבנו לשתות משהו במקום שהבנות עברו אליו, ואז הלכנו לאכול ג'חנון בחומוסייה שהיה פשוט מצוין. ישבנו שם עם עומר וחורחה, ושובל וג'ימי והיה טיל.

משם יצאנו להסתובב בשוק להוציא רכש בעצימות מתונה. הסתובבנו הסתובבנו לא מצאתי לא מצאתי, יש לי בעיית מחויבות לפריטים אולי, כל דבר הוא החלטה. באמת גם לא קראו לי הרבה דברים בכלל ואני מאוד משתדל להקשיב לאינטואיציה. בכל מקרה הדברים פה זולים וטווח הטעות מזערי.

תוך כדי השיטוט בשוק שתינו כוס צ'אי מספר 18 וראינו הרבה תיקים, ארנקים, טבעות, צמידים וכו'. לא מצאתי כל כך דברים שאני רואה על עצמי, מצד שני נשארתי די מרוחק ולא ניהלתי סשנים של תצוגה עם המוכרים. זאת כנראה הדרך להגיע לטווח רחב יותר של מוצרים מאשר גלויים לעין בדפדוף ראשוני.

לקראת סוף הסיבוב קניתי טבעת אחת שהייתה חביבה עליי, ומתאימה לי לכמה אצבעות איכשהו אז אפשר לשחק איתה. יופי טופי.

היי חברים **הופעת אורח** משמחת מאוד בבלוג, לא הצטלמנו אז זה פער שצריך להשלים אבל רן שרוני חברי היקר ממחוזות הצבא ושאני ממש שמח לראות הגיע היום לפושקר ונפגשנו במקרה כשנכנסנו לאותה חנות תכשיטים. קטע איך הדברים האלה קורים תמיד שדרכים מצטלבות. כאילו דיברנו מראש וידענו בערך מתי נהיה שנינו כאן אבל היתקלות בשוק הייתה מפתיעה.

בחנות הזו קניתי גם טבעת מפתח ברגים שהחלטתי לאורך שאר היום שאני ממש אוהב. סימוכין -
![[136_pushkar.jpeg]]

חגיגה הביטו.

ישבנו לאכול ליד האגם באותו המקום בו אכלנו אתמול, רן וליה הצטרפו אלינו והיה טעים מאוד וכיף לדבר. אין על הנאן שלהם אמאלה. בסוף שתינו כוס צ'אי מספר 19.

היי חברים עדכנתי את [הפלייליסט של השיר היומי](https://open.spotify.com/playlist/28B7Qpv37X113fhZ67qWXw?si=K_m5lL9KRA-44c58dmuUfA&pi=YsdkKctAQoaDT) אחרי חודש וחצי שקצת חמק ממני. עדיף מאוחר מאף פעם חיחי. מקווה שתהנו ותשאבו המלצות לחיקכם, בסוף זה אלמנט סטוריטלינג חשוב בשבילי.

עת ערב התפצלנו להתארגן ולאסוף כביסה ששמנו מוקדם יותר, הבחור של הכביסה (במפלס הקרקע בגסטהאוס שאני בו) ממש רצה לעשות איתי סרטון, וביקש גם מחר עוד אחד, נראה כמה תוכן מוכל בסבלנות ליצור יחד איתו. התשובה כנראה תפתיע אתכם. נפגשנו שוב לתה וקינוח בגסטהאוס שאיה ואמא בו, רן וליה הצטרפו אלינו שוב והיה פנאן כביר.

בדרך החוצה החלטתי להצטרף לרן וליה לראות מה הולך במתוק מלוח, מקום כאן שפתוח גם בלילה. הגענו והיינו לבד אז אכלנו מרק בצל נהדר ושתינו תה והיה נורא נחמד. לאט לאט התמלא באנשים והתחיל מעגל ג'אם שהונע על ידי ההודים במקום, ברובם סלסולים בהינדי שהיו ברצינות מאוד מרשימים.

רן ואני שיחקנו שח, לא שיחקתי נראה לי מאז שסבא שלי נפטר והייתי בגישת יאללה ננסה להחזיק קשב למשחק שלם. שמתי לב שיש לי רתיעה רצינית מלעשות הקרבות, כל כלי שעמדתי לאבד היה כישלון קטן. החלטתי מתישהו שאני מגביל את הניתוח שלי והולך לפי אינטואיציה ודי, ואיכשהו זה הוביל לשינוי במהלך המשחק והתקרבתי לנצח. הייתי רוב הזמן במצב מגננתי מפני תקיפות, מה שאוטומטית נתפס אצלי כמצב חיסרון אבל יצא עובד. כל מיני תחושות מעניינות ודברים לשים לב אליהם בגישה שלי לאורך הדבר הזה.

איכשהו הגיע שתיים בבוקר פתאום, אכלנו גם קינוח מושחת שמספרים עליו פה ואכן היה טעים מאוד. אחלה מאנץ'. יופי טופייייייי כיף לי 

עלתה היום אפשרות באמת מרתקת להמשך הטיול שאני צריך לישון עליה, איך מפסיקים לחשוב על זה? אשמח להמלצות. אעדכן אתכם כשזה יהיה רלוונטי ועד אז אשתדל.

שיר היום:
against all odds - phil collins