---
title: Day 137 - Pushkar
categories: Travel, India
date: 2026-02-15T12:06
uploadto: blog
---
יום אחרון מעולה בפושקר, מחר בבוקר אנחנו יוצאים מוקדם לאודייפור נגלה מה יחכה לנו שם.

התחלתי את הבוקר באימון באחלה חדר כושר קרוב לפה, הייתי שם לבד לבד לבד אפילו לא מעובדי המקום, שמתי לעצמי מוזיקה בלי אוזניות ודיברתי לעצמי תוך כדי האימון, מומלץ בחום. ממש לקראת סוף האימון שלי נכנסו בחור גרמני וילדה הודית לגמרי דוברת גרמנית והתחילו להתאמן. הבחור לא היה בגיל להיות אבא שלה אבל היה נראה שהם בסבבה.
![[137_pushkar.jpg]]

אחרי האימון הצטרפתי לאמא ואיה בחומוסייה לבוהריים, אכלתי אורז עם בצל ופטריות בסויה ודבש עם פניר מטוגן שאמור לדמות חלומי, היה טעים ממש. לא מאוד חלבוני אחרי אימון אבל זאת דרישה קצת קשה פה. משם התארגנתי התקלחתי ויצאתי לפגוש אותן מחדש בשוק. היינו בחנות התכשיטים של ניקי הרבה מאוד זמן ויצאנו עם שלל שלא מבייש אף התארגנות של גפיים מעץ עם אנשים סביבן. אמא עשתה לאבא צמיד עם חריטה כמתנה, קנינו למיקה טבעת ועגילים והשמחה גדולה.

קניתי צמיד שאני מבסוט ממנו וזה כיף לי להרגיש שאני מצליח למצוא דברים שאני מרגיש שזורם לי עליהם. הקניות בטיול הזה היו תקועות מאוד עבורי, לא שזה דבר רע נטו אבל זה כן נחמד להתחדש ולהפליג.

השיר של אתמול (against all odds - phil collins) המשיך להתנגן לי כל היום בראש, איזה שיר מהמם. וואו. התחלתי [פלייליסט חדש - "השיר הכי יפה בעולם"](https://open.spotify.com/playlist/6Js3zaNzLZuzqpeWnQhc4L?si=Fp1ydJjMRg6lFlMMFNFF5g&pi=XkzXLiAYRAexT), נגלה לאן הוא יוביל. הוא כרגע עוד בחיתוליו, אני מרגיש שיש הרבה שירים שאני מפספס.

יאללה פאק איט הרגע יצרתי גם [פלייליסט קלאסי](https://open.spotify.com/playlist/0Nk6NMN7U31pb4ZsyGC888?si=hvZ2MJ7oQruR811RHi9O4g), שיהיה למה לא. להבהרה הפלייליסט מכיל מוזיקה קלאסית, לא בהכרח פלייליסט שהוא בעצמו קלאסיקה, למרות שזה אפשרי עוד נראה.

אני נהנה ממשחק הפלייליסטים איך לא עשיתי את זה עד החודשים האחרונים אני לא מבין.

בקיצור יצאנו מרוצים ונוצצים והמשכנו לתוך הבלגן המטורף שהלך היום בשוק. יש היום חג לכבוד החתונה של האל שיבה והיה מצעד שלם מאוד מושקע לאורך כל השוק. זרקו עלינו פרחים וצבעים והיה יורק אש וטראנסים ואנשים מחופשים לאלים ולכל מיני רנדום שיט, היה טירוף. בשלב כלשהו החלטנו לעלות על אחד הגגות ולראות מלמעלה את ההתרחשות שזה היה נחמד. מאוד יפה פה מסביב והיום הייתה ראות טובה אז ממש היה אפשר לראות את ההרים הרחוקים באופק.
![[137_pushkar-2.jpg]]

ישבנו לשתות רגע משהו על גג מול האגם והיה מאוד נעים. פניר פרנתה ככה להרגיע ויש לנו אחר צהריים טיל.

התחלנו לצאת חזרה מהשוק ונתקלתי ברן וליה, הלכנו ביחד עד לאיזור שאנחנו ישנים בו והתפצלנו שוב. הלכתי לנגן בחדר וירא כי טוב.

אחרי כשעתיים יצאנו מחדש לצ'אי מספר 20 במקום בו הבנות ישנות, ומשם לאסוף מניקי את התליון שהוא הכין בשביל איה מאבן שהיא קנתה פה איפשהו. התאמות סידורים ויצאנו לאכול ארוחת ערב במקום שאמא זכרה מהפעם שעברה שהייתה כאן וניקי עזר לנו למצוא.
![[137_pushkar-1.jpg]]

אכלנו פיצה ופסטה טעימים באופן מפתיע והתרצינו. בעיקר ראיתי פסטה לימון וממש רציתי לא להתאכזב. היה ניחוח שמזכיר במקצת סבון כלים בטעם לימון אבל לא נתתי לזה להכניע אותי.

חזרנו שוב לכיוון סוף היום ואז איה ואני החלטנו לעשות מסיבת סיום עם פנקייק מושחת בחומוסייה שריחף לידינו כל השהות הכפולה של איה והשהות היחידנית שלי בפושקר. היה באמת טעים מאוד, ללא רבב. רן טליה נכנסו והצטרפו אלינו והייתה מסיבת סיום טובה מאוד לשהותנו בפושקר.

אני שומע כל כך הרבה יותר מוזיקה בעברית בתקופה האחרונה ומרגיש שזה טוב לי. איזה אוצרות יש לנו זה לא להאמין.

עכשיו אחת בלילה ופתאום תקף אותנו רצף פיצוצים שנשמעו למרחק בצורה מאוד לא מתחשבת של זיקוקים, כנראה מאחת החתונות פה באיזור. ממש ממש לא מגניב.

שיר היום:
Michelle - the beatles