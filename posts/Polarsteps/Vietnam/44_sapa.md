---
title: Day 44 - Sapa
categories: Travel, Vietnam
date: 2025-11-14T17:20
uploadto: blog
---
טיול עם מאמא סי, פאקינג מהמם פה, מזג אוויר מצוין, מה עוד אפשר לבקש. אולי רק אוכל קצת יותר טעים וקבוצה שיותר זורם לי איתה. לא הרבה לבקש לדעתי.

עשו עלינו עסקה וערבבו קבוצות של איזה 4 מאמות, אני בכלל קבעתי עם מאמא צ'ו. המאמות שאיתנו - סי, שי ויאיא מתוקות ברמות קיצוניות והיה ממש כיף איתן.

חוץ מזה שבאמת איזור מהמם ללכת בו לא היה משהו מטורף בחוויה, יש איתנו זוג מאורוגוואי שנקלעו לקבוצת ישראלים ולבי איתם. דיברתי איתם המון הם מהממים ועם זאת זה באמת טריקי ליפול על קבוצה כזאת. יש חמישיית בנים ערסים שמכירים מהבית, השישייה שהייתי איתם בלופ אחרי שנפגשנו במאי צ'או, ועוד מטיילת סולו שחגגה היום יום הולדת. חגיגה גדולה.

החלקים הכי טובים ביום בשבילי היו לשכב בערסל בשקיעה עם ספר ומוזיקה, וחלק בטרק שהלכתי בו בין השדות אורז והיה ממש שליו ושקט מסביב. יש מצב שאני בוויב של שקט עכשיו מה אתם אומרים?

הופתעתי לאורך היום מכמה חם לי, התחלתי בבוקר עם ציוד טרקים מלא לקור וסיימתי בערב עם מכנסיים קצרים וגופיה. שלא תבינו אותי לרגע לא נכון זה מדהים ושינוי מרענן מאוד, פשוט לקח רגע להבין שהשמש יצאה וצריך לפעול בהתאם.

החלטתי שחלאס ואני מתחיל להתארגן לתאילנד, הזמנתי מלון למחר ומחרתיים בסאפה ומשם נראה. אני צריך פשוט לקבל את ההחלטה שסיימתי בויאטנם והנה אני בזאת מודיע שנפל דבר. יאללה להעמיס בון צ'ה למוצ'ילה ולתת גז.

שלחתי הודעה אחרי לא מעט זמן בקבוצת הוואצאפ לעדכוני הבלוג ועשה לי ממש טוב לקבל הודעות מכם להתעדכן ולקשקש וכיו"ב❤️

אחזק חיובית את המאזין תומר גרון מתל אביב ששואל שאלות העמקה.

שיר היום:
Brazil pandeiro - novos baianos