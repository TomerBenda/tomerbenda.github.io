---
title: Day 37 - Mai Chau
categories: Travel, Vietnam
date: 2025-11-07T14:07
uploadto: blog
---
אופניים, טפטוף, כפרים, עוגת גזר. זה החצי הראשון של היום שלי.

היום לקחתי אופניים מההומסטיי והסתובבתי פה ושם וחזור ושוב. היה ממש נחמד אם לא היה טפטוף ממש טיפה מעל הסף של מעצבן, התמודדתי בגבורה.

המטרייה שקניתי בפרברי האנוי נתפסה בתוך הגלגל של האופניים והושמדה במקום, נותרה ממנה אבקה סגולה בלבד.

אכלתי ארוחת בוקר בהומסטיי כי היא מעולה, קצת אחר כך אכלתי בון צ'ה מספר 1 מוקדם יחסית לארוחת צהריים א', קינחתי בעוגת גזר במאפייה חמודה פה ליד, וכמה שעות אחר כך אכלתי בון צ'ה לארוחת צהריים ב' ולפני הערב.

אתם בטח שואלים את עצמכם: "למה כל כך הרבה בון צ'ה אח שלנו יקר?" כקולקטיב. תשובה לכם אתן - הראשון היה חרא. רציתי לבדוק אם זה משתחזר. השתחזר. גם השני היה חרא. לא יודע מה אתכם, אותי זה קצת ביאס.

החצי השני של היום היה בעל אופי שונה.

אחרי שהיה לי את החדר דורמס לעצמי, הגיעו היום שני אנשים להתארח - בחור ישראלי ובחורה איטלקית. ישבנו שלושתנו לארוחת ערב והיה ממש אחלה, נהניתי מהשיחה והאוכל פה טיל.

לפני שישבנו לאכול קראתי לי בסבבה וסיימתי ספר זה הפתיע אותי ממש.

מחר כנראה ניקח אופנוע להסתובב קצת מעבר למה שהאופניים לקחו אותי היום, בתקווה שלא ירד גשם. גם ללכת לחדר כושר בא טוב ואם כן ירד גשם אז אחלה זמן לעשות את זה. כיף כיף.

שיר היום:
עוד תראי את הדרך - מתי כספי