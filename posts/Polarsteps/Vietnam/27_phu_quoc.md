---
title: Day 27 - Phu Quoc
categories: Travel, Vietnam
date: 2025-10-28T20:18:00
uploadto: blog
---
איך אני מטייל כבר חודש מתי זה קרה? בכל מקרה הארכתי פה עד שישי, ממש כיף לי.

אנשים מהממים, וויב זורם וחופשי, חופים מעולים, אחלה אוכל, לא נראה לי צריך הרבה יותר. שיפסיק לרדת גשם בעצם צריך הרבה יותר.

התחלנו את הבוקר בארוחה בהוסטל וקצת לפתח פיצ'רים לבלוג ~~שיצאו בקרוב~~, ואז תרגילים ומתיחות לגב התחתון כי מסתבר שיש לנו מאמן כושר מקצועי בחבורה. הוא מטורף. הופכים את זה לדבר קבוע, קבענו שוב למחר בבוקר מתיחות ליד הבריכה.

היינו היום במוד חוף שוב אז הלכנו לשכונת הרפאים איטליה הקטנה בדרום האי לאכול ארוחת צהריים ראשונה, ואז לחוף sao שהוא בפער הכי טוב. ארוחת צהריים שנייה בון צ'ה ומורנינג גלורי להוריד פאניקה. כמובן עם קוקוס טרי ואז תה קר עם חלב ובובה לעיכול.
![[27_phu_quoc.jpeg]]

חזרנו להוסטל ויצאנו לחדר כושר, שייק חלבון וקלפים בלובי של ההוסטל לפני יציאה לשוק לילה בערב. השוק היה ממש לא מעניין אבל פגשנו שם אנשים מגניבים ועצרנו לדבר איתם, הלכנו לאכול במקום שעושה נודלס ידנית והיה ממש אחלה. הנודלס באמת מטורף אבל המרק עצמו היה ככה ככה.
![[27_phu_quoc.jpg]]

חזרנו למשחק ביליארד בלובי של המלון, דומיניק ואני ניצחנו. ברומנס אמיתי נוצר פה אין מה לעשות. הוא גם הרים אתר עם בלוג הבוקר, התחרות על קשב הקוראים מעולם לא הייתה צפופה כל כך. אם אתם קוראים את זה כנראה אתם על הצד המתמיד של הספקטרום שהוא הקהל של הבלוג שלי. שתפו אותנו על איזה ספקטרום אתם ואולי תזכו בפרס מתנת

אני ממש בטוב ואוהב מאוד את הוויב באי הזה, קצת מוזר אבל בנחת וזה מגניב לי. נראה לי שבוע זה מעבר למספיק, כבר היינו כמעט בכל האי ואני נשאר בעיקר כי כיף עם החברים שפגשתי כאן. צריך לחשוב לאן מכאן אבל זאת בעיה של מחר.