---
title: Day 25 - Phu Quoc
categories: Travel, Vietnam
date: 2025-10-26T22:18:00
uploadto: blog
---
היה יום ממש טוב, הייתי בעיקר עם קבוצה שהתחברתי איתם אתמול במסיבה ונסענו לחוף בצד השני של האי.

התחלתי את הבוקר עם קערת יוגורט בינונית בהוסטל ולשבת לדבר עם אנשים, משם התארגנו לצאת.

התכוונו ללכת לפארק מים אבל נהיה כבר מאוחר עד שהגענו לשם אז אמרנו שנלך מחר כדי לנצל טוב יותר את הזמן.

היה שמשי וממש מהמם עד אחר הצהריים, בדרך עברנו ממש בכל החלק הדרום-מערבי של האי, יש פה מלא בניינים ושכונות שלמות נטושות לגמרי זה קצת קריפי. חלק מהאזורים נראים כמו מסרט זומבים. רכבנו נהנינו, והגענו פתאום לשכונה שממש נראית איטליה הקטנה. כל הרחובות גם קרויים על שם מקומות באיטליה זה היה משעשע.

עצרנו לאכול במסעדה ויאטנמית שהיה בה טירוף והמשכנו לחוף בצד המזרחי של האי שהיה ממש יפה ורגוע. שכשוכים עניינים, צחוקים ושיגועים, ארוחונת קצרה במסעדה על החוף ויצאנו חזרה לפני שיתחיל הגשם.

כמובן שהגשם תפס אותנו בדרך והיה מחריד, מזל שהבאתי מעיל בתיק הבד. חזרנו להוסטל להתארגן ולשנוצ לקראת הערב, קראתי קצת וישבתי לדבר עם קרים שהוא חבר של דומיניק האיטלקי מהעבודה והם מטיילים ביחד, נפלתי ממש על אחלה אנשים זה כיף.

שניים מהקבוצה שמדג'ים היו אמורים לנגן במסיבה ליד המקום שהייתה בו במסיבת בריכה אתמול, לאורך היום עלתה שוב ושוב ההתלבטות אם הם אשכרה הולכים לעשות את זה, בסוף הוחלט שלא מפאת זה שהמקום היה נראה להם ריק. בכל מקרה לא התכוונו להשתכר שוב אחרי אתמול אז זה לטובה.

קיבלתי גירוד לבון צ'ה בערב אז הלכתי לאכול ממש ליד ההוסטל במקום שהיה נראה טוב והגירוד גורד.

מאוחר יותר הלכנו כולם לאכול הודי שהיה משגע וחזרנו לישון מוקדם יחסית לקראת הפארק מחר.

אנשים מעניינים, שיחות טובות, אוכל מעולה, חופים יפים, הארכתי את השהות כאן בעוד שני לילות.

שיר היום:
בלתי - חתולה נבלה