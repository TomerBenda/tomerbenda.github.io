---
title: Day 33 - Hanoi
categories: Travel, Vietnam
date: 2025-11-03T15:18
uploadto: blog
---
עשיתי יום כיף במטרו של האנוי. יש רק קו אחד אז זה היה קל. לקחתי אותו עד התחנה האחרונה ובדרך חזרה עצרתי במקומות מעניינים.

התחלתי את הבוקר איך לא, במעבר הוסטלים. עצרתי בזמן שחיכיתי לצ'ק אין בפו מטורף לגמרי(Phở Ông Vui), ישבתי בשולחן קטן עם אמא ובת וזוג מטיילות שלא הכירו אבל במקרה היו מאותה שכונה בLA. משעשע, הייתה שיחה כיפית. שאלו אותי איך מקבלים את זה שאני מישראל ועניתי את האמת, שזאת הפעם השלישית עד עכשיו שזה בכלל עולה כנושא. הפו היה באמת מצוין, כנראה אחזור לשם שוב לארוחת בוקר.
![[33_hanoi.jpg]]

משם הסתובבתי עוד קצת וחיפשתי משהו מתוק לנשנש, החלטתי לגלות איפוק ולחכות עם המתוק.

עשיתי צ'ק אין וישר יצאתי לתחנת המטרו הקרובה עם גראב אופנוע, היה לי רעיון לעשות סיבוב במטרו ולעצור לכל מיני דברים מעניינים בדרך. ככה גם לראות איזור אחר של האנוי וגם ללכת קצת ברגל. כמובן שהגשם לא היה בצד שלי אז קיצרתי קצת את ההליכות אבל עדיין ממש מגניב.
![[33_hanoi-1.jpg]]![[33_hanoi-2.jpg]]

ירדתי בתחנה האחרונה לתה עם בובה, קניתי מטרייה כי נמאס לי מהמעיל גשם הדבילי שאני עוד סוחב מהוי אן, והתחלתי לעשות את דרכי חזרה במעלה קו המטרו.

עשיתי עצירות בתחנות בדרך, הכי מעניינת הייתה בתחנת lang שנמצאת קרוב למוזיאון, עצרתי בדרך אליו לנשנש משהו בקניון ענק. הסתובבתי והיו כל כך הרבה אופציות שבסוף אמרתי שאלך על kfc עם הציפוי שום וfish sauce וואו זה ללקק את האצבעות.

גם ברכבת וגם בקניון אני לא רואה כמעט תיירים זה נחמד, ברכבת היו זוג יפנים מבוגרים שהצטלמו אבל חוץ מזה בעיקר אנשים ויאטנמים ששלחו לי מבט מבולבל של למה אני על המטרו.

ירדתי בדרך חזרה ליד מוזיאון אמנות שראיתי והיה נראה לי נחמד, היה קשה למצוא אותו כי זה בתוך קניון עצום תת קרקעי, באמת מאסיבי. הגעתי לשם בסוף והייתה תערוכה שעסקה בגלות ובvietnamese diaspora שזה היה מעניין, היו בעיקר מיצגי צילום.
![[33_hanoi-3.jpg]]
![[33_hanoi-4.jpg]]

קניתי מטרייה שהתגלתה כדי זבל, היה קצת מתסכל למצוא את הדרך חזרה למטרו בגשם ורוח שפירקו אותה כל רגע. גם כמובן שרועש וצפוף נורא זה קצת הכביד עליי הערב, לא נורא מסתדרים.

רציתי להספיק לחזור עד שבע כי יש בירה חינם בהוסטל וקבעתי עם בחור שפגשתי מוקדם יותר בהוסטל שנשב. הצטרף אלינו עוד בחור וזוג גרמנים שהגיעו הרגע לויאטנם, היה ממש אחלה.

יצאתי מההוסטל ונכנסתי למסעדה מולו, bun cha que tre, וזה עלול להיות הבון צ'ה הכי טוב שאכלתי עד עכשיו. וואו היה מדהים. עברתי בדרך חזרה למנגו סטיקי רייס ותם הטקס. גיליתי איפוק עד עכשיו.
![[33_hanoi-5.jpg]]

התיישבתי בלובי לכתוב בסבבה והתחיל להתארגן pub crawl של ההוסטל והציעו לי להצטרף, בשלב הזה אני כבר מוכן לישון ולא סופר בא לי לצאת לגשם. הזדמנות לפגוש אנשים מחד והזדמנות לישון נורמלי מאידך. דילמות דילמות. בהתחשב בזה שאני רוצה להתאמן מחר בבוקר נראה לי אני בוחר בשינה איתנה. מקווה שזה מקובל על כולם. תגיבו מה אתם הייתם בוחרים ואולי תזכו בפרס מתנת.

שיר היום:
landslide - Fleetwood Mac 