---
title: Day 32 - Hanoi
categories: Travel, Vietnam
date: 2025-11-02T18:07
uploadto: blog
---
ממש ניסיתי היום להשיג סבון. מאיזושהי סיבה בסופרמרקטים ובcircle k ודומיו כל הסבוני גוף מגיעים ללא יוצא מן הכלל בבקבוק עם כזה לחיץ פריסקופי מוגבה שכזה. זה לא טוב כי במעברים זה נלחץ בתיק ואני רוצה להיות פיקח שלא נכנס לצרה שמסודר ינקה אחריה.

בקיצור סבב מקיף ויסודי היה היום, ללא שלל שמניח את הדעת לפי שעה.

בזמני הביניים של סיור המרכולים נהניתי ממבחר מצומצם מאוד של מנה - אכלתי איזה 3 בון צ'ה היום. אושר כביר.
![[32_hanoi.jpg]]
![[32_hanoi-1.jpg]]

מעללים קולינריים רגע בצד, עברתי היום הוסטל כי זה שהייתי בו סולד אאוט אז לא היה בהישג ידי להאריך. עברתי לאחד רחוב ליד שהוא לא וואו ומחר אחזור כי הקודם היה קצת יותר טוב. הבעיה המרכזית שלי כאן היא שהשירותים והמקלחת המשותפים נמצאים בתוך החדר וזה גורם לכל תנועה להעיר את כולם ולקצת פרטיות שיש בהוסטלים להיעלם. לא כזה מפריע לי המעבר כי אני לא פותח פה את הציוד שלי כל כך, בכל מקרה הארונית שאני מקבל די קטנה. אני מרגיש טיפה אאוט היום, לא היה לי יותר מדי כוח להתערבב ורציתי קצת להסתובב בעיר ולשמוע מוזיקה בסבבה. אז זה מה שעשיתי.

אני רוצה להגיע שוב למקום שאני מתמקם בו בנחת ופה אני לא אקבל את זה. צריך פשוט להחליט שאני הולך לאנשהו ולעשות את זה. אולי מאי צ'או וזהו.

כתבתי בקבוצה של האנוי אם מישהו רוצה להצטרף אליי למועדון ג'אז הערב וכמה אנשים כתבו בפרטי, נראה מי יגיע.

בכלל רוב היום חקרתי על לקנות לפטופ כאן, חשבתי שזה יכול להיות נחמד בעיקר כדי ליצור מוזיקה תוך כדי שאני מטייל ואולי עוד פרוייקטים באופי של הבלוג זה כיף לי ממש. אני מחפש משהו יחסית פשוט עד 1500 שקל, מרגיש לי מספיק. אעדכן בממצאים נראה שיש פה מציאות מעניינות.

מצאתי סופר בגודל יחסית מבטיח, והיה שם באמת יותר מבחר אבל עדיין הכל עם ידית לחיצה כזאת. אחרי מחקר אמיץ מאוד וידיים מלאות סבון הבנתי שאני לא יודע לסגור את החרא הזה אבל אמשיך לנסות, ובינתיים אני צריך סבון אז הוצאתי רכש ושיהיה לי בהצלחה עם השסתום.

עברתי בדרך למועדון ג'אז בבית האופרה של האנוי, נקלעתי להופעה ענקית שהייתה שם, פסטיבל משהו משותף בלייב עם סייגון של viettel, היה ממש צחוקים לראות ולא להבין כלום.
![[32_hanoi-2.jpg]]
![[32_hanoi-3.jpg]]

משם הלכתי לנשנש משהו ולמועדון. כצפוי, אף אחד לא הצטרף מהישראלים, לא נורא אין דבר, היה לי ממש כיף.
![[32_hanoi-4.jpg]]

הלכתי חזרה ברגל, ההופעה מול בית האופרה דעכה בצד האנוי בשלב הזה. היה סך הכל די מת עד שהגעתי לאיזור של ההוסטל שהיה קצת יותר עמוס ואנשים ישבו בברים וכאלה.

עברתי בבר של ההוסטל על הגג לראות מה הוויב, היו שם לא מעט אנשים אז לקחתי בירה והתחלתי להסתובב ולקשקש. לא הרגשתי איזה עניין מיוחד אז חתכתי לישון, הכל טוב היה לי ערב מספיק טוב. אני רואה גם כאן וגם בהוסטל הקודם שהייתי בו שיש הרבה צעירים גרמנים והולנדים, מאיזושהי סיבה זה מוריד לי. בקיצור צריך לעוף מהאנוי יאללה מחר מחליט.