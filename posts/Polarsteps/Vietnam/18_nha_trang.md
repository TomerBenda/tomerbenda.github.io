---
title: Day 18 - Nha Trang
categories: Travel, Vietnam
date: 2025-10-19T18:29
uploadto: blog
---
עברנו לנה טראנג, מדובר בדה נאנג ברוסית.

נסיעה של 3 שעות ואנחנו בעיר חוף תיירותית עם שפע רוסים וקוריאנים. מה שסופית הסגיר את זה היה שפונים אליי ברחוב ברוסית ולא באנגלית שזה קורע.
![[18_nha_trang.jpg]]

המלון שבחרתי די מזעזע אבל סופר זול וממש במרכז אז נו מילא, מקסימום אעבור.

התיישבתי במסעדה ויאטנמית ליד המלון והצבעתי על משהו בתפריט בלי להסתכל כי רציתי גם לנסות משהו חדש, קיבלתי סוג של bùn מרק נודלס עם בקר שהוא גם קצת גולש הונגרי. מוזר אבל היה לזה קטע. אז פגשתי חבר שהמשיך איתי מדלאת לסיבוב בטיילת פה, הים די יפה אבל משהו מרגיש מוזר ממש.
![[18_nha_trang.jpeg]]

הלכנו בערב לחדר כושר, אימון מעולה ואז אכלנו במסעדה יוונית שהייתה מפתיעה לויאטנם, הפיתות היו אחלה ממש. המשכנו להסתובב בעיר וקינחנו בקערת יוגורט עם פירות וכיו"ב שהייתה ממש טובה.
![[18_nha_trang-1.jpg]]

וויב מוזר פה לא יודע, לא אהבתי בינתיים. הכל ברוסית ואפור. פתוח לזה שדעתי תשתנה, מחר נלך לים. ראיתי במפה שיש עיר חמודה עם מפרץ יפה שעה צפונה מפה אז אולי גם ניקח מחר אופנועים לשם, נראה בבוקר.

מתחילה להתגבש תוכנית לקחת מפה ביחד תא של 4 אנשים ברכבת להו צ'י מין עוד יומיים ואז להתפצל שם, מגניב לי כי זה יותר זול מטיסה ובא לי לחוות גם רכבת לילה אחרי שאת הקודמת ביטלנו בגלל הטייפון.

שמח שהגעתי למצב שיש קבוצה של אנשים שאני מטייל איתם, גם אחלה חבר'ה וגם זה ממש היה טבעי וזרם, לדעתי אני חותך צפונה עוד מעט אז מגניב שוב להכיר אנשים חדשים, אולי אפילו בלופ. נגלה עוד כמה ימים.