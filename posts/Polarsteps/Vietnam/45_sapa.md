---
title: Day 45 - Sapa
categories: Travel, Vietnam
date: 2025-11-16T00:40
uploadto: blog
---
היום היה יום של דאון. קורה, מתקבל על הדעת, צפוי אפילו. הסטטיסטיקה די טובה בינתיים, לא זוכר מתי היה יום דאון פעם קודמת, מזל שאני כותב כל יום ואפשר לבדוק. מוזמנים לעשות את החשבון.

החלק הכי טוב ביום שלי היה כשהתעוררתי קצת לפני כולם (בהומסטיי של מאמא סי), שכבתי בערסל מול הנוף עם מוזיקה ועשיתי קצת נשימות קופסה להוריד מתח. שמעתי את האלבום england של amazing blondel, שמי מכם שראו את אוסף התקליטים שלי כנראה נחשפו אליו, אני אוהב לספר על האלבום הזה. זה לא סיפור כזה מסעיר אבל אני אוהב אותו מאוד והside a שלו באמת עושה לי משהו אחר, ממליץ בחום. כיכב בשיר היום לפני איזה שבועיים נראה לי.

משם היום היה בעיקרו מונוטוני בקטע ממש סבבה, טרק בכפר בין שדות אורז, הלכתי רוב הזמן לבד, השמש יצאה והיה פשוט מעולה. נכנסנו לשחות במפל והמים היו קפואים היה ממש מרענן, ארוחת צהריים מכפירה ויאללה הועמסנו על ואן חזרה לסאפה.

בקיצור ככה זה ולפעמים יש יום כזה, הרגשתי שזה עלול להיות המצב כשהתעוררתי, מעבר לזה היום הרגשתי שאני מוקף באנשים אבל בודד. זאת תחושה שאני משתדל לראות כסימן לשנות משהו או לעזוב סיטואציה, היום הייתי בטיול מאורגן עם קבוצה אז לא ממש בר עזיבה בצורה מיידית. אני יודע שזה יקרה לפעמים ויהיו קבוצות ואנשים שלא בהכרח יהיה לי את החיבור הכי טוב איתם, לגמרי מובן והגיוני, הכי חשוב זה לעשות מה שאני מרגיש שטוב לי ולהתמקד בחיבורים הטובים שכן היו לי ומאמין שעוד יהיו.

חלאס דף מסרים מותר גם להתבאס ערב אחד. ראיתי מוקדם יותר הערב את הפרק האחרון שיצא של אושר צרוף תוך לעיסת חטיף פנדות ממולא שוקולד, נקרעתי מצחוק, המשכתי לראות שטויות ביוטיוב כמו פסטיגל out of context וזה עוזר למצב הרוח. עוד גורם שתרם למוד הירוד (אחלה שם לשיר) היה שאחרי שהוחזרנו מהמאמא לעיירה בגדול לא מצאתי את עצמי בהמשך הערב, רציתי לאכול אבל היה לי ממש קשה לבחור איפה כי הכל הרגיש לי פתאום תיירותי ומעפן, הסתובבתי הלוך חזור איזה 10 פעמים את כל החלק הראשי של העיירה עד שהחלטתי פשוט להתיישב במקום הראשון שהייתה לי איזושהי תחושה לגביו. יצא בסדר.

מצד אחד קיוויתי למצוא מקום להכיר בו קצת אנשים, בא לי לפגוש ולהתחבר עם אנשים חדשים ואולי גם לעשות משהו בימים הקרובים כאן. כשאני כותב בקבוצות בוואטסאפ אנשים כותבים לי אבל זה כמעט אף פעם לא יוצא לפועל, ולזרוק את עצמי לקבוצה רנדומלית פעם שלישית השבוע זה סיכון שלא בא לי לקחת כרגע. הלכתי גם למקומות שחשבתי שאולי ייצרו הזדמנויות להכיר אנשים אבל באף מקום שהגעתי אליו לא הרגשתי שזה המצב. לסיכום האפשרויות מרגישות לי צרות וקשה לחשוב על עוד קצה חוט למשוך, אם מישהו מכיר מישהו שבסאפה ביומיים הקרובים תכתבו למערכת הבלוג ונטפל בנושא.

התחלתי לעבוד על המעבר לתאילנד, נשארה החלטה משמעותית אחת - האם אני עובר בבנגקוק לפני צ'אנג מאי. מצד אחד אני רוצה לקנות שם לפטופ לפני שאני נזרק בצפון כדי שאוכל לכתוב מוזיקה שם, מצד שני זה מאריך ומייקר את הדרך, ובנגקוק דורשת מאמץ. נראה לי זה שווה את זה ובמקרה הגרוע אחתוך לצאנג מאי ואספוג את המחיר של עוד טיסה פנימית.

כשהסתובבתי הערב בסאפה היה הרבה יותר עמוס ממה שראיתי כאן עד עכשיו, וגם דרמטית יותר קר וואו. גודש התיירים גרר כל מני תופעות כמו מופעי רחוב "מסורתיים" שהורכבו בעיקר מילדים קטנים שרקדו עם מטריות (המרכאות נובעות מהספק שfaded של Alan walker הוא חלק מהרפרטואר המסורתי בשבט ההמונג). הוצבו לאורך כל הכיכר הראשית בעיירה ילדות קטנות ממש שהולבשו באופן מסורתי עם רמקולים יותר גדולים מהן וקהל מוזר של תיירים שצילמו אותן ורקדו לצלילי קאברים בזיוניים של כל מיני חרא. זה ממש העציב אותי לראות, וגם את האמהות מהצד, מעגל גרוע מאוד לכולם. זה איכשהו יותר גרוע בעיניי מהילדים הקטנים שנשלחים למכור מזכרות.

התגלחתי היום שיהיה לי במזל. מרגיש לי שזה המקביל עבורי של לעשות פוני במשבר רק שגרתי לגמרי ואני לא במשבר. במקביל הכוונה כמובן לא נפגש אף פעם ועל כן לא רלוונטי. אני מציין את זה בפניכם א' כי זה הבלוג שלי ואני אעדכן אתכם במה שבא לי תתבעו אותי, ב' כי כי הזקן שלי היה כבר די ארוך וזה עושה הבדל בצורה שאתם צריכים לזכור את הפנים שלי כשאתם מדמיינים ויזואלית אותי עובר את הדברים שאני מספר לכם עליהם כאן, ג' כי זה הרמה להנחתה לזה שהמראה במקלחת בהוסטל שעברתי עליו היום ממש נמוכה והייתי צריך לתמרן ולממש עקרונות גאומטריים מורכבים על מנת לצלוח.

אפרופו ההוסטל שעברתי עליו היום, כל מלון מומלץ בסביבת מרכז העיירה היה סולד אאוט להיום מה הלוז. אחרי הטרק היום עשיתי עוד טרק עד לכאן עם המוצילה הגדולה עליי, הרבה פעילות.

כמעט יצרתי היילייט של ויאטנם היום באינסטגרם, אני קצת נרתע מלתחזק את האינסטגרם שלי, זה מאוד מלחיץ אותי. יש פוסט מהקיץ עוד שאני רציתי להעלות ולא עשיתי את זה. הרבה תוכן איכותי מצא את מותו בצורה הזאת. למי פאקינג אכפת יאללה אני יוצר עכשיו היילייט של ויאטנם זה כל כך לא משנה לאף אחד חוץ ממני. בום done.

יאללה נשארתי ער סתם עד ממש מאוחר ובבוקר אני מתכנן ללכת לחדר כושר צריך אנרגיה.

שיר היום:
עוד קצת - עוזי נבון ומכרים