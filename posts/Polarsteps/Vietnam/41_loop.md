---
title: Day 41 - Loop
categories: Travel, Vietnam
date: 2025-11-11T23:23
uploadto: blog
---
אין ספק שזה היום הטוב של הלופ. הגורם המרכזי היה מזג האוויר השמשי אליו ייחלנו ולא אכזב. וואו הנופים. וואו המראות. וואו הדרכים. וואו המזג. אין ספק שזה היום הטוב של הלופ.

חוץ מקטע ארוך בירידה הנסיעות על האופנוע היום היו ממש סבבה, אני קצת בהלם מזה שבסוף היום השני לא כואב לי כלום. אולי קצת מתוח בטרפזים אבל באמת הכל בסדר בקטע חשוד. אולי זה יכה בי עוד יום-יומיים. מבסוט שאחרי מחקר קצר אתמול מצאתי פוזיציות על האופנוע שתכלס די נוחות לי.

סגרתי הערב סליפר ומלון לסאפה, היה מלון שנראה שווה והיה בהנחה של הרגע האחרון שנראית קצת מעבר ל"הנחות" שהרבה פעמים מלונות עושים פה סתם. יצא זול אז מה אכפת לי. נראה איך יהיה, קר בטוח.

עשינו היום נסיעה לנהר ששטנו ושחינו בו, אפילו השמש יצאה להגיד שלום בשלב הזה מה שהתקבל בברכה ובתקווה שיימשך. הנהר היה קפוא או בהסתכלות יותר פרקטית - מרענן. הזכיר לי את הסירות קוקוס בהוי אן, מעביר את הזמן אבל לא פחמימה מורכבת בפני עצמו.

אחרי ארוחת הצהריים הרגשתי שאני צריך סיבוב הליכה וקצת ספייס לנשום אוויר אז הלכתי, זה היה ממש במקום וגרם לי להרגיש יותר טוב. ניצלתי את ההפסקה גם לקפוץ לחנות של viettel שיסדרו לי את הסים שנדפק בבוקר.

הייתה עצירה שהיינו אמורים לעשות מול הגבול עם סין אבל היו עבודות סלילה שחסמו את הדרכים, עשינו עיקוף והגענו לתצפית אחרת על הגבול. שיחקנו שם עם הנהגים בהקפצות עם הנוצה וזה היה כיף בקטע לא פרופורציונלי, צחוקים רצח.

בארוחת ערב סון הנהג שלי ממש רצה לשכר אותי כנראה כי הוא בא כמה פעמים להרים רק איתי כוסית מעבר לאלה שעשו עם שאר הקבוצה. הוא נשבר הרבה לפניי. גם הhappy water פה כל כך מגעיל. אני עף עליו, היום בעצירה עם הנוף כנראה הכי יפה בינתיים בלופ הוא עצר וממש רץ לתפוס מקום מול הנוף כדי שנעשה שנינו תמונה טובה ביחד. אם הוא רק עושה את העבודה שלו אז הוא עושה אותה טוב ממש, אם עשיתי משהו שגרם להתחבבות הזאת אז אני לא יודע מה זה. בכל מקרה הוא מפגין שהוא אח על מלא באופן די קונסיסטנטי.

יצא לי גם לדבר היום עם עוד כמה מהנהגים וספציפית עם נאם שמדבר אנגלית ממש טוב, שאלתי אותו באמת מסקרנות כל מיני דברים על העבודה ואיך זה בשבילו ואם הנוף עוד מרגש אותו וכו', היה ממש מעניין. הוא אומר שהפלא של הנוף הזה ממלא אותו באנרגיה כל פעם מחדש, בתרגום חופשי. ושהם עושים שני לופים בשבוע עם יום חופש אחד להיות עם המשפחה. קשוח. נראה שהם עושים כיף ביחד אז לפחות זה.

אחרי ארוחת ערב יצאתי להסתובב בדונג ואן, העיירה שאנחנו בה כרגע. יש פה כיכר מרכזית שהיה בה סוג של מופע רחוב ובאיזשהו שלב הדליקו מדורה ואנשים עשו mosh סביבה. חגיגה. שתיתי באבל טי בסבבה והדהמתי ויאטנמים באורכי. חוץ מכל אלה עיירה די פשוטה פונקציונאלית, בעיקר עצירה לישון בלופ לתחושתי. כאילו הזוי לי שאנשים גרים פה מול הנופים האלה מאיפה באתם ולאן תלכו אהובים.

ראיתי עכשיו שם טוב האבי 2 ואהבתי מאוד את המוזיקה מבחינת הפקה וכתיבה, היו cameos כיפיים מאוד, היו הרבה קטעים מצחיקים, צילום ובימוי נדיר. אם אני לוקח רגע כעלילה אז דפאק מה קרה אבל זה לא החלק המעניין, היה מסע מרגש ובחריזה עקבית מאוד ועל זה נודה. החששות שהיו לי לגבי המשך לשם טוב האבי שלא יעמוד בציפיות לא התממשו במלואם.

שיר היום:
נאסף תשרי (מת אב ומת אלול) - צביקה פיק