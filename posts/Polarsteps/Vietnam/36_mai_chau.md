---
title: Day 36 - Mai Chau
categories: Travel, Vietnam
date: 2025-11-06T19:47
uploadto: blog
---
יפה פה ממש. גם יש אווירת צ'יל עמוק אני מאוד נהנה מזה. היום הצטרפתי לסיור עם נהג בכמה נקודות עניין בסביבה, היינו במפל מאוד יפה, במעיינות חמים, בבית שצף על המים ויש בו בית קפה חמוד, ולסיום בתצפית מגבוה על כל העמק שגם בה יש בית קפה.

לצרף תמונות בבלוג מתחיל לקחת לי די הרבה מקום על הטלפון, אני רוצה למצוא לזה פתרון אחר. עד שאני אעשה את זה אפנה אתכם לפולארסטפס בשביל תמונות❤️

היה ממש אחלה של יום, היה נעים והנופים ממש יפים. המעיינות החמים ללא ספק היו ההיילייט של היום, זה יחסית קטן ובריכתי אבל היה שם ממש נעים ושקט, נשארנו שם כמעט שעתיים.

חזרתי להומסטיי למקלחת וארוחת ערב בסבבה ויצאתי לפגוש את הקבוצה שטיילנו היום במקום של טעימות יין מיוחד שמייצרים פה. מסתבר.

היה לי את כל הדורמס לעצמי הלילה שזה בכלל היה פינוק.

כמובן שגם בכפר הנידח בצפון ויאטנם ילדים יושבים מול טלוויזיה רואים סרטוני מיינקראפט. זה טבע האדם כנראה.

חבל שיש פה כל כך הרבה עשן וערפל כי יכלו להיות כאן שמיים מלאי כוכבים.

הלכנו הערב לטעימות יין אורז, המקום היה מלא ורק ישראלים, היינו 40 ומשהו אנשים. קיצוני קיצוני. היה ממש כיף עם מי שבמקרה התיישבנו בשולחן והבעלים של המקום היו כל כך אדיבים והתאמצו ממש, זה עשה הבדל משמעותי. היין עצמו לא העיף אותי, רוב הטעמים לא היו משהו והפתעת הערב הייתה האפרסק שהוא היחיד שהייתי שותה שוב.

תוך כדי הטעימות התגבשה תוכנית לצאת מחר כולם למעיינות החמים, היינו שם היום אז נראה לי אוותר ואמשיך בתכנית המקורית שלי, שאני צריך עדיין לחשוב עליה.

שיר היום:
my days - the notebook musical