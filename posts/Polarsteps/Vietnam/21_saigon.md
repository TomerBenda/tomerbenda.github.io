---
title: Day 21 - Saigon
categories: Travel, Vietnam
date: 2025-10-22T08:18
uploadto: blog
---
וואו מרגיש כאילו היום הזה לקח נצח. תכלס אני ער כמעט 24 שעות ולא ישנתי המון זמן רצוף ברכבת לילה.

הירידה מהרכבת בסייגון הייתה די מוזרה, התחנה נראית כמו המאחורה של השוק איפה שכולם מזרימים את המיץ דגים לביוב. וכל הרובע מסביב נראה ככה. זאת העיר הכי גדולה במדינה ושמענו עליה שיש פה הכל ומטורף אבל היא פשוט לא מעניינת אני לא מבין מה מוצאים פה.

כמובן שזה אחרי יום אחד, אני עוד לא חורץ אף גורל ומתכוון לתת צ'אנס גם מחר. התכנון הוא לחתוך לפוקוק להיות קצת בים.

הסתובבנו היום מלא ברחובות העיר ופשוט די שעמום, לא ראינו המון דברים שנראה שחי בהם או נהנה בהם מישהו, כולל גם במרכז של המרכז ויותר בשוליים, במהלך היום וגם בלילה. אני יודע שזאת עיר ענקית וראיתי שבריר ממנה אבל אנחנו מסתובבים איפה שאמור להיות המרכז ופשוט אין פה כלום, מקום שהוא שום דבר.

זה מביא אותי לדבר על הבוי ויין, הרחוב המפורסם במרכז העיר שבזה הרגע מונע ממני לישון מעבר לחלון.

אני לא מבין איך כקולקטיב מתייר הפכנו את הרחוב הזה לאטרקציה לגיטימית. מגיע לכל המשתתפים והצדדים בסיפור הזה יותר טוב. זה פשוט תרכיז של זבל, וגם משעמם נוסף לכל. חטא על פשע הסרסרת וגם הרדמת. לא ראיתי בן אדם אחד שנהנה שם חוץ מבר אחד ששמו בו קנדריק ואנשים קצת רקדו.

המקום הזה עשה אותי עצבני ברמות ועצוב, זה בדיוק מה שאני שונא באיזורי תיירות מלאכותית מגעילה ופשוט היה לי לא כיף להיות שם. חרבן לי את המצב רוח. ממש ניסיתי לזרום והסתובבתי שם עם כולם בניסיון למצוא מקום נחמד לשבת בו לבירה, אבל הנחיל המתיש של טובי המציקים שעוד מעזים לתפוס את היד ולדחוף תפריטים לתוך הפנים אחרי שאומרים להם לא פשוט הוציא לי את החשק.

באיזשהו שלב התעצבנתי והחלטתי שאני חותך לישון. עשיתי הליכה מהירה שכמה מהמציקים נקרו בדרכי בה, העקשנות שלהם לא שירתה אותם כשלא עצרתי וחלקם עפו לצדדים. זה נשמע כמו תיאור קומי מוגזם אבל תזכרו שהם ויאטנמים קטנים זה מסתדר.

נשאלת השאלה - בשביל מי זה? תקראו לי חנון וסאחי, כי זה נכון - אני לא אהבתי.

ועם זה אשאיר אתכם הלילה קוראים אדוקים יקרים, האם ההיצע התיירותי במקום משקף את התרבות המקומית? את תמונת המראה של מה שתיירים רוצים בעיני המקומיים? תוצאה של אינרציה מעסק אחד שעבד וכולם קופצים לשכפל ועכשיו לא נתפס שיהיה משהו אחר? קבוצת ברים עם רקדניות ומכונות עשן תקולות שהחליטו לפתוח שמונה סניפים אחד ליד השני?

בקיצור מי רצה שם זונות? למה רחוב ובו זונות הוא אטרקציית חובה בתכנון הטיול של מישהו? עם כל הכבוד לזונות, באמת יש מצבים שאנשים נקלעים בחיים שאין לי מושג, אבל לא היה נראה שהיה ערב מוצלח ברחוב הזה.

אני לוקח את זה קשה אתם צודקים, בעיקר כי בזבזתי ערב וחמצן במוח על החרא הזה.

שיר היום:
בלב כבד - מתי כספי והפרברים