---
title: Day 119 - Galle
categories: Travel, Sri Lanka
date: 2026-01-28T02:25:00
uploadto: blog
---
הוגים את זה גול, ומדובר בנווה צדק הסרי לנקית. היה יום מקסים של שמש, אוכל טוב, צחוקים עם חברים טובים, מזכרות מהתקופה שההולנדים שלטו שזה תמיד מעלה זכרונות, החיים טובים.

התעוררתי מאוחר ופגשתי את יובל לארוחת צהריים, ומשם יצאנו להתאחד עם כל הגאנג אצל אביתר בבריכה במלון. מיץ אננס וקצת רביצה ויצאנו לגול במיני ואן חגיגי.

הסתובבנו, הצטלמנו, קנינו ארטיקים, קנינו חטיפים בסופר יפה באופן מפתיע, היה באמת פשוט סבבה. כיף. אכלנו במסעדה סינית טובה ממש, קינחנו בגלידה ויאללה חזרה.

ירדנו בטחיני לבמה פתוחה שהייתה לא על הצד החזק הערב, היה כרגיל וויב לשבת שם. לא תכננתי לצאת למסיבה היום, למעשה חשבתי לחתוך מוקדם חלביים את היום, אבל תוך כדי שאנחנו בטחיני שגב כתב לי שהם יוצאים למסיבה היום. אין ברירה אין מנוס. בשלב הזה אני סתם עושה את זה בשביל החוויה וכי זה באמת כיף לי בינתיים.

יצאנו למסיבה והקפיץ אותי אמרי שהכרנו בעודי עולה על האופנוע שלו, דיברנו בדרך ונהניתי מאוד, שיחה טובה. הגענו והחלק הראשון של הערב היה אחלה, התחלנו לרקוד ונכנסתי לוויב טוב, אבל היה פשוט מפוצץ באנשים ויחסית מהר נגמרה המסיבה שזה היה מבאס.

עברנו לאפטר פארטי ליד ושגב ואור לא המשיכו איתנו, היו כל כך הרבה אנשים באמת הרגשתי חנוק ולפעמים ממש דחיפות רציניות של כמה אנשים מסביב. זה הוריד לי ברמות כי לא ממש הצלחתי לרקוד ככה.

בערך בשתיים גם נתקפתי עצב די עוצמתי ופשוט היה לי לא כיף להיות שם. הרגשתי שאני לא מוצא את עצמי והחלטתי לחתוך חזרה. זהו לקחתי טוק טוק ומצב הרוח שלי השתפר דרמטית כשפתאום מצאתי מרשמלו שקניתי בסופר מוקדם יותר היום בתיק. אכלתי מרשמלו באחורה של הטוק טוק במקום לבכות והיה יותר בסדר.

זהו עכשיו 4 וחצי בבוקר ומעגל הדמים של המסיבות ממשיך. זהו נראה לי שזה קרוב לסיומו, עוד מעט אני בהודו.

שיר היום:
יפה נורא // עצוב מאוד - דניאל רובין