---
title: Day 125 - Fin lanka
categories: Travel, Sri Lanka
date: 2026-02-03T14:41
uploadto: blog
---
ביי סרי לנקההההה❤️❤️❤️ וואו הפתעת הטיול בינתיים. היה טוב ממש אני שמח שבחרתי להגיע לכאן. יאללה הודו.

הבוקר התחיל בקיפול זריז כי הייתי אחראי וארזתי אתמול, ובזה שבעל הגסטהאוס שלי כמובן שוב שכח להדפיס את הויזה, אז יצאתי חיש להדפיס. לשמחתי מצאתי מקום ממש דקות הליכה ממני וזה הלך מאוד מהר, טוק טוק לאהנגמה והנה אנחנו בדרך.

ישבתי לסמודי בול אחרון על החוף והייתה לי שעה מקסימה של הרהור עם רחשם החרישי של הגלים כחבר. וכל המלאנתלפים אנשים שבאו לגלוש גם הם היו שם כן.
![[125_sri_lanka.jpg]]

קבעתי אתמול לחלוק מונית דרך קבוצה בווצאפ עם אורית, ובאתי לאהנגמה לחכות שיאספו אותי. עליתי על המונית והתחלנו בנסיעה לשדה שעברה מהר מאוד ובכיף. שמענו מוזיקה טובה ודיברנו, היה ממש ממש נחמד.

תיק תק צ'ק אין בשדה, שילמתי 8 דולר על פצצת סוכר בריח אוראו שהייתה אמורה להיות באבל טי, פיצה קצרה בדומינוס ואני ערוך ומוכן לתחילתו של המסע.

היה לי jumpscare קל עם הכרזת last call לטיסה שלי כשאני עוד בדומינוס עמוק בפיצה, דפקתי ספרינט חצי טרמינל והגעתי קצת לפני שהם התחילו לקפל.

בשלב הזה (אני מחכה להמראה) מקור אמין של אחד מתחקירני מערכת הבלוג הדליף את מיקומה של חברתי הטובה שמרי ואיכן אותה בהודו. חגיגה כבירה, כתבתי לה והבנו שאנחנו מגיעים לרישיקש באותו זמן. אני מריח הופעת אורח קוראים יקרים ולויאליים.

הייתם קוראים את הבלוג שלי גם אם הייתי תולעת?

טיסה מספר א' מבין שתיים עוברת די בקלות, אוכל לא משהו וקצת ניסויים עם הפזמון של שיר שאני עובד עליו שנקרא "שמשהו ישנה" שאני אוהב מאוד. היי למומבאייייייי.

מהרגע שירדתי מהמטוס במומבאי עד שהגעתי לגייט הכל היה מעצבן, אבל שמרתי על קור רוח. זה התחיל בזה שבירידה מהמטוס נקרעו לי האוזניות על ידית של אחד המושבים. חרא אבל 13 שקל נו מילא. אחרי זה הפקיד בביקורת גבולות היה מאוד מאוד ראש קטן ופשוט לא תקשר, באתי בטוב והיה לי קצת קשה לשמוע אותו מאחורי הדוכן. המשיך בזה שהמוצ'ילה שלי ירדה ליטרלי אחרונה מהמטוס, ביקשתי עזרה מהשירות כבודה של החברת תעופה כי הזמן לקונקשן כבר התקצר משמעותית. זה שהייתי צריך לעשות העברה ידנית באותה חברת תעופה כבר גם מעצבן. זאת ועוד, הדרך לדוכן העברה ידנית בקונקשן שלהם ממש מוזרה וכששאלתי בקושי עזרו לי. באבטחה חזרה לטיסות קונקשן עיכבו אותי פעמיים על שטויות, גם הבחור שבדק לי את הדברים כבר צחק בפעם השלישית ואמר לי פשוט לקחת את התיק וללכת. זה היה חמש דקות לפני הבורדינג כאשר אני לא יודע לאן אני צריך להגיע.

הגעתי לגייט, הרבצתי סמוסה ככה להוריד פאניקה, ויאללה לטיסה.

מסתבר ששדרגו אותי לביזנס, לפחות זה מה שהיה כתוב לי על הכרטיס טיסה, כשנכנסתי למטוס אמרו לי שהייתה טעות ונתנו לי מושב רגיל :(

יאללה טיסה מספר ב' לטס גווווו

נרדמתי ממש חזק מסתבר כי התעוררתי למאמץ קבוצתי להעיר אותי בשלב של האוכל בטיסה. לא הצלחתי להבין מה האפשרויות ששאלו אותי עליהן, כאמור התעוררתי באותה שנייה, אז פשוט אמרתי שלא אכפת לי ותביא משהו, לשמחתי קיבלתי עוף מסאלה כזה סבבה.

בצ'ק אין הראשון בקולומבו, כשעמדתי בתור, הרגשתי פתאום כזה חולי מגעיל הייתי ממש מופתע. כמו שזה בא זה הלך, מקווה שזה שילוב של עייפות ורעב ולא משהו שיש לדאוג ממנו דוגמת דנגי. אגיד בזאת שהייתי מאוד לא אחראי ובגדול לא שמתי ספריי יתושים מיוזמתי כל הזמן שלי בסרי לנקה. יש לי שני בקבוקים של ספריי יתושים יתומים בתיק.

אהלן ג'ייפוררררררר עצירות קצרונת ויאללה נסיעה לאגרה. לא מצאתי וכששאלתי אמרו לי שאין פה כספומט או מקום לעשות סים. מוזר ממש אבל בסדר נתמודד.

ישבתי עם צ'אי ועוגת בננה וחיכיתי בנקודת האיסוף לאיה ומיקה. בחלוף כמה זמן הן הגיעו על סוס בנזין ויצאנו לדרך לאגרה על כביש אגרה. פרטים נוספים בפוסט הבא.

שיר היום:
אולי הפעם - עידן רייכל