---
title: Day 124 - אמצע הסוף
categories: Travel, Sri Lanka
date: 2026-02-02T17:46
uploadto: blog
---
עוד פרידות מחברים, רוב היום ירד גשם שהיה די מבאס אבל לפחות זה רק בסוף. התחלתי את הבוקר כמובן בארוחה הקבועה במסעדה הקבועה, אימון מזיע ביותר בחדר הכושר ושוב בday long לצהריים פרידה מאור ושגב.

פתאום חשבתי בדרך חזרה מחדר הכושר שכנראה אני צריך להדפיס את הויזה שלי להודו לפני שאני מתחיל להתקפל מפה, אז שאלתי את הבעלים של הגסטהאוס איפה אפשר להדפיס והוא אמר שידפיס לי. יופי קליל. כמובן שמאוחר יותר בערב שאלתי והוא לגמרי שכח.

רוב שאר הצהריים היה גשם לא נורמלי אז בגדול לא עשיתי כלום. לא רציתי לצאת החוצה והגשם קצת ביאס אותי אז עבדתי על הבלוג והפולארסטפס. יש מסיבה ממש לידי שחשבתי ללכת אליה אבל לא ברור אם תתקיים בעקבות המשקעים.

אין כמו להתיישב במסעדה וישר באים ואומרים לך את הקבוע. אושר עילאי. הלכתי בערב לsam's place שם אכלנו לא מעט ערב לאחרונה וחיכתה קבלת פנים חמה.

לא קרה לי בכל הטיול בינתיים אבל נרדמתי בלי לסיים לכתוב את הפוסט, הייתי קצת שיכור ובעיקר מותש אופס.

ישבתי אחר הצהריים עם אמרי להופר מתוק והוא הראה לי את הבלוג שלו (הראשון שאני פוגש שגם מחזיק אתר עם תיעוד של הטיול היה מרגש), שלו יותר טוב משלי, אני הולך לגנוב כמה רעיונות.
![[124_weligama.jpg]]

בשלב הזה הגשם הכה ובאסה כאמור. בערב נפגשתי עם אביתר במסיבה על גג של הוסטל ממש 90 מטר מהגסטהאוס שלי. היינו במסיבה הזאת שבוע שעבר והיה לא משהו בעיקר בגלל המוזיקה, אבל זאת המסיבה הכי קרובה והיחידה שידענו שבאמת מתקיימת נוכח המשקעים.

כשהגענו בקושי היו אנשים ובטח שלא רחבה, בעיקר ישבו בשולחנות לאכול בכלל. ביקשנו להצטרף לשתי בחורות ששיחקו uno והיו להן את המקומות הפנויים היחידים. בדיעבד בחירה טיל. הכרנו את אנני ודולורס מהולנד ובגדול היינו איתן כל שאר המסיבה.

כשהתיישבנו אנני הזהירה אותי שיש רק חוק אחד ללשבת איתן בשולחן וזה שחייב לרקוד, צחקתי ואמרתי שהיא תקבל ונפלה על הבן אדם הנכון. מאותו שלב בערך חיכינו שתתחיל מוזיקה סבבה כדי להתחיל לרקוד.
![[124_weligama-1.jpg]]

אביתר עושה קטע שעדיין מצחיק אותי איכשהו, כל מסיבה למישהו אחר יש יום הולדת. הפעם אמרי נבחר וחגגנו באדיקות. שיא החגיגה היה בחצות כשהרמתי אותו על הכתפיים לרקוד כמה דקות.
![[124_weligama-2.jpg]]

אחרי המסיבה הלכנו שיכורים לדפוק המבורגר על הגג ליד בnoche, היה טירוף ובא בול. אז ישבנו לקינוח בקרפ וסגרנו את הלילה.

שיר היום:
dance with me - orleans