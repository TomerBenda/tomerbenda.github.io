---
title: Day 117 - Rest & Unrest
categories: Travel, Sri Lanka
date: 2026-01-26T22:16
uploadto: blog
---
היום ממש היה יום התאוששות. מנוחה לכתיבת מוזיקה כפעילות ראשית. חדר כושר בערב הוביל למסיבה נוספת, מדובר בלילה שלישי רצוף. עכשיו שוב 3 בבוקר ואני קצת חושש מהנזק לשעות השינה שלי.

לא היה המון מעניין היום במעבר זריז בזיכרון. ארוחת בוקר בסבבה, כתבתי בקפה, חזרתי וכתבתי בחדר בגלל החום הבלתי נסבל, הוצאתי כסף, אספתי כביסה. בשלב כלשהו של אחר הצהריים יצאתי לחוף ופגשתי שם את רומי לצ'יל על קו המים. לשבת להלחין על החוף בסרט לנקה, זכות גדולה.

עצרנו לאכול משהו קטן לפני האימון ויאללה. בדרך לחדר הכושר ראינו ושמענו מסיבה ממש כמה מבנים מאיתנו, גם הבחור בקבלה אצלנו המליץ עליה אז החלטנו שהולכים. בקיצור לא ישנים מוקדם גם היום.

המוזיקה ששמענו בדרך חזרה מהאימון הייתה מטורפת, באמת תענוג אבל הץבאסנו שאנחנו לא שם כששמים חלק מהשירים הממש טובים. עצרנו בקרפ בדרך לקצת חלבון אחרי אימון, כן המקום של הקרפ עושה הרבה יותר מקרפ.

מקלחת והתארגנות זריזות ויאללה יצאנו. כבר בכניסה למסיבה הכרנו חברים חדשים, שני גרמנים ופורטוגלי שהיה להם וויב מצוין והיה איתם כיף רצח רוב הערב.

הצרפתים מהאפטר פארטי אתמול גם היו שם, אבל היום הם היו יותר בצד וישבו הרבה, אמרו שהם עייפים. בכל מקרה המסיבה הייתה לא משהו בשלב הזה. התבאסנו מאוד על המוזיקה.

אני בלי קשר הייתי באנרגיה גבוהה אז רקדתי המון והיה לי כיף. זהו יום רגוע בחציו הראשון ועמוס בשני. עכשיו שוב לנוח קצת, נראה לי שלא אחזור לגלוש מחר ואחכה למחרתיים כי הגב שלי מתחיל להיות מצחיקול.

שיר היום:
die on this hill - sienna spiro