---
title: Day 123 - תחילת הסוף
categories: Travel, Sri Lanka
date: 2026-02-01T12:42
uploadto: blog
---
פרידות זה באסה. מה נעשה קורה, נצא מזה מחוזקים. היה יום רווי פעילות וטוב שכך היה כיף רצח.

אציין שאתמול בלילה כשחזרתי לחדר ראיתי חגיגה גדולה במקום ממול, היה יום הולדת לאחיין של הבחור ממסעדת הבית והוא שמח מאוד לראות אותי. הם כולם היו שיכורים והיו הרבה רצועות של מנורות תלויות בכל החצר, אווירה, אז נכנסתי להגיד מזל טוב והייתה חוויה.

התחלנו את הבוקר בתשע בארוחת פרידה במסעדת הבית, משם חבו נוסעות לאלה נסעו לאלה. מהמם בעיניי להרגיש ככה שוב כשנפרדים מחברים, זכות גדולה לטייל.

משם התחלתי להתעסק ברצינות במעבר להודו, בדקתי את האפשרויות שלי לטיסות ולאן אני מתכנן להגיע וקיבלתי תמונה די טובה. גם דיברתי עם איה כדי להבין רגע מה התוכניות שלהן כדי שנהיה מתואמים. לפני יומיים אם אני זוכר נכון היא אמרה לי שהן חושבות לנסוע לטאג' מאהל בשלישי וניסיתי להתכוונן לזה, היום זה הפך לרביעי.

יצאתי לפגוש את אביתר בhangtime לסשן לפטופים וכרטוסים בקפה, מנגו לאסי נלגם באגרסיביות וכרטיס להודו נרכש!!!!! שיהיה בהצלחה ובמזל.

נשארתי עוד בhangtime לתקן קצת שטויות בתווים של אחד הקטעים שעבדתי עליהם השבוע, ויצאתי לאכול צהריים שוב במסעדת הבית עם אור ושגב. ישבנו שם ואביתר הצטרף והשמחה הייתה גדולה.

יש בסרי לנקה יום מיוחד היום, פויה (poya) שזה אירוע בודהיסטי סביב הירח המלא, מלא דברים היו סגורים היום ואסור אלכוהול. על הכביש הראשי היה מצעד היום עם באמת כל מיני רנדום, הכי מגניב לטעמי הייתה החבו בנים שפשוט הלכו עם חצוצרות וניגנו משהו בין שירי אוהדים באצטדיון למעוז צור.

בשלב הזה של היום יצאנו להרביץ סשן גלישה אחרון בסרי לנקה שגב, יונתן ואני, ואור צילמה אותנו. היה ממש טוב, אבל כרגיל פה בסביבה לקראת השקיעה נהיה צפוף מאוד. צפוף עד כדי כך שנאלצתי לקראת סוף הסשן לבצע תמרון התחמקות משיעור שקרה מתחתיי, שלא ראיתי (בלי משקפיים), מה שהוביל לשבירתן של חרבות הגלשן שלי :( מצער מאוד וגרם לי להרגיש דביל אבל קורה לפעמים. שילמתי 10 שקלים על כל חרב וסגרנו את זה יפה.

עוד סשן צילומים קצר על החוף, שווה להזכיר בהזדמנות הזו שלאור יש מצלמה קליבר כבד לא צחוק אז יופי טופי לנו יהיו תמונות טובות של גלישה לראשונה פה בבלוג.

זהו התפצלנו בשלב הזה לבינתיים, בדרך חזרה מהים פגשו אותי שאריותיו של המצעד ממקודם, החבו חצוצרות תופים המשיכו לנגן באחת המסעדות ברחוב שלנו. הבעלים של הגסטהאוס שלנו משך אותי פנימה לחגוג איתם, אני כאילו בלי חולצה עם חול ורטוב מהים אבל היה צחוקים.

אחרי כשעה יצאנו אור, שגב, יונתן, אמרי ואני לאכול במסעדה שווה באהנגמה לכבוד סיום התקופה. התפריט היה בעיקרו דגים אז אכלתי דגים והיה טעים וכיף ממש. יקר מאוד, יצא כמו מסעדה בארץ, לכל מדינה יש את ארוחת ההתפרקות שלה והנה של סרי לנקה.

חזרנו לווליגמה ובטוק טוק בדרך (שנדחפנו בו כולנו) שגב ואני צרחנו את בשינוי אדרת של האחים צברי, היה טיל. ישיבה קצרה בקרפ לסיום הערב, לקחתי הופר עם בננה, נוטלה וקינדר, בעייתי ביותר אבל היה טעים, שמענו צביקה פיק ויאללה פיפי ולישון.

רגע לפני זה [פרק חדש של נמר הכסף](https://youtu.be/TqPr1mfZVDQ?si=Hl-Bk0v9zE2_TBW7) חשוב ביותר חשוב עד כאב.

שיר היום:
espera - bossa nostra