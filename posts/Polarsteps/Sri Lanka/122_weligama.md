---
title: Day 122 - Weligama
categories: Travel, Sri Lanka
date: 2026-01-31T15:29
uploadto: blog
---
קמתי היום ב10!!!! צאו במחולות, קראו בקול גדול, יופי טופי. הלכתי לאכול במסעדת הבית (שדרך אגב נקראת day long) את ארוחת הבוקר הקבועה - שלוש ביצי עין, רוטי קוקוס וליטר וחצי מים. שיגעון. אופיר ורומי הצטרפו בזמנן לתחילת בוקר אנרגטית.

שמתי כביסה עם הבטחה שהיא תהיה מוכנה היום ומשם הלכתי אל חדר הכושר לתת אימון גם כשאין באמת כוח, עדיף חצי תחת על אפס תחת. בסוף היה אימון בסדר בסך הכל.

אחרי האימון התארגנתי קצת ויצאתי לפגוש את הגאנג לארוחת צהריים בביץ' קלאב קרוב, הזמנתי עוף בטריאקי עם אורז שום והיה נחמד אבל כל כך קטן, אז המשכתי משם לנסות את המסעדה היפנית שאני עובר לידה לא מעט ורוצה לדגום. הזמנתי ראמן ובאבל טי ואני פיזית עכשיו יושב ומחכה בזמן שאני כותב את זה, אעדכן איך היה.

דרך אגב שגיתי חטאתי והפוסטים בבלוג של כל השבוע האחרון לא עלו עד אתמול מסיבה מסתורית - כי לא העליתי אותם. עמכם הסליחה ותודה למי שפנה לנציב פניות ציבור במערכת הבלוג, שיחתכם חשובה לנו.

אוקיי הבאבל טי די מזעזע. אוף. הראמן ממוצע מינוס. הטפיוקה קמחית ומגעילה, ובראמן אין כמעט כלום. נו יופי ניסיתי. בדרך לשם גם ירד גשם, מוטיב חוזר היום שבא כל כך לא טוב.
![[122_weligama.jpg]]

עכשיו בלילה כשאני קורא את מה שכתבתי עד כאן אני פתאום חושב שזה טירוף כמה יום יש כשלא קמים בשתיים בצהריים. קטע. עשיתי מלא היום.

אחרי הראמן והבאבל טי קפצתי לקנח בבית קפה שהוא גם סטודיו קרמיקה וקיבלתי את עוגת הבננה ותה הקר הטובים שביליתי בחברתם בסרט לנקה (העוגות בננה של המאפייה הקטנה הרנדומלית הייתה תכלס יותר טובה). וויב של חמוד.
![[122_weligama-1.jpg]]

משם אספתי את הכביסה והצטרפתי בחזרה לחברי היקרים לפני שהתקדמנו למסאז' דלת מול המקום בו אני ישן. המסאז' היה ממש ממש בסדר, הרגשתי שהיה לו קשה להגיע וזה מותר. לפחות הרוגע הנלווה עשה את שלו.

אחרי המסאז' ישבנו לפיצות והייתי עיניים גדולות, הזמנתי לעצמי פיצה וחצי כאשר בפועל אכלתי פיצה ורבע בלבד. לא כזה רחוק, עם זאת זה היה יותר ממה שהייתי צריך די בוודאות.

משם יצאתי לפגוש את אור ושגב בhangtime לביס עוגת שוקולד ורצון עז להעיף מעליי את הפוסט באינסטגרם שהחלטתי שאני מעלה היום. היו פעמיים שהחלטתי שאני מעלה אותו ואז הייתה תקלה והוא לא עלה והייתי צריך להתחיל מההתחלה. ux מתסכל מאוד בהתחשב בשנים שהיו להם לאפטם.

מהhangtime התפצלנו לפני שנפגשנו שוב במלון שחלק מהחברים ישנים בו לשבת בלילה המוקדם, התכנון היה לצאת למסיבה אבל היא התבטלה בעקבות המשקעים שפקדו את דרומה של האומה. היה ממש אחלה אבל הרגשתי את עצמי אוזל במלאי ובאחת בלילה בערך החלטתי שאני חותך, יצא שפשוט עברנו לקרפ כנקודת עצירה לפני סגירת הערב, ישבתי שם קצת וסיימתי סופית את הערב שלי.

אני מופתע ושמח על התחושות שאני חווה עכשיו של סיום תקופה בסרי לנקה, יוצא שאני נפרד די במכה מכל החברים וזה מורגש עליי בקטע טוב. בתחילת הדרך פה זה לא הרגיש שזה יהיה ככה ואני שמח שטעיתי. הדברים התגלגלו מעולה.

וואו כבר מאוחר ממש ואנחנו קמים מוקדם מחר להיפרד בארוחת הבוקר הקבועה אז ביי בינתיים אל תשכחו לעשות לייק, סאב וללחוץ על הפעמון לכשאממש אותו באתר. זה צירוף הברות שלא שמעתם איזה רגע, אם תרשו לי להיות בוטה.

שיר היום:
La Isla Bonita - Madonna