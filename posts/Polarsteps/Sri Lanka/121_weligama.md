---
title: Day 121 - Weligama
categories: Travel, Sri Lanka
date: 2026-01-30T19:11
uploadto: blog
---
כשקמתי היום ב13:30 החלטתי שרצף המסיבות רשמית נגמר. זה לא כיף לי לאבד את כל היום, ולמרות שהיה כיף ממש אתמול אני כבר מרגיש את העייפות נגררת. היה שבוע כיף אבל חלאס.

החוויה המרכזית של היום הייתה כשבחרתי להיכנס למסעדה קטנה רנדומלית שעברתי לידה והייתי בה לבד, התחלתי לדבר עם המשפחה שם והיה ממש מעניין, היו מאוד סקרנים לגבי ישראל ורוצים מתישהו לטוס לבקר בירושלים ויפו. כשנכנסתי לשלם בסוף ראיתי בפנים בסלון קלידים ואורו פניי.

מסתבר שכל המשפחה מוזיקאים והייתי שם עוד איזה שעתיים ודיברתי וניגנתי איתם, הם עפו על עוזי נבון בקטע לא סביר ונתנו המלצות טובות למוזיקה סרי לנקית. החלפתי אינסטגרם עם הבן הגדול שמנהל את המסעדה גם, הוא ממש רצה לשמוע כשאוציא מוזיקה מקורית אז עכשיו אני חייב. וויב אצלם בסלון אין מה להגיד.
![[121_weligama.jpg]]

גם האוכל היה פאקינג טיל, באמת הקארי הכי טוב שאכלתי פה. בקיצור הם הקליטו אותי מנגן בהתלהבות והיו מאוד into it זה היה כיף ממש. אני רוצה ציור כזה עם קלידים גם, שמישהו ירים את הכפפה וישלח בדואר מעריצים למערכת הבלוג.

יצאתי משם ובדיוק קיבלתי הודעה שיושבים חברים במסעדה באיזור, אז הלכתי להוציא כסף (שיט) והמשכתי לפגוש אותם. לא ממש זרם לי הוויב שהיה שם אז חתכתי די מהר לאכול עוגת בננה והייתי שמח. גם פגשתי במקרה את יובל שם והיה נחמד פשוט לשבת כל אחד בשלו. הייתה להם רק עוגת בננה טבעונית מבוססת קוקוס היום וזה היה טיל.

בערב התכנסנו מחדש לאכול בהמבורגר טוב כמה מטרים מכאן, הפעם השכלתי לקחת כפול ומחקתי אותו יחסית מהר. היו התמהמהות וחוסר החלטיות לגבי איפה לאכול שסבלנותי קצרה עליהן, וכבר מראש החלטתי שהערב שלי מסתיים מוקדם אז הפלתי החלטה ויאללה.

אני רוצה להעלות פוסט באינסטגרם עם דברים מ2025 וזה תמיד קורה לי שאני חושב על זה יותר מדי ואז לא מעלה, אז נראה לי אני אעלה ויאללה.

שיר היום:
עוד קצת - עוזי נבון