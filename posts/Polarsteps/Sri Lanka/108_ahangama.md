---
title: Day 108 - Ahangama
categories: Travel, Sri Lanka
date: 2026-01-17T16:29
uploadto: blog
---
לא ממש התחברתי לאיזור של אהנגמה שאני נמצא בו. התחלתי את היום בקריאה בקפה חמוד ממש קרוב לדירה, משם המשכתי להליכה על הים כדי להבין רגע איפה אני.

הים ממש אגרסיבי והגלים התנפצו על החוף ועליי בעוצמה, החוף מאוד צר בגלל בתי הקפה שנבנים ממש על קו המים אז אין המון לאן ללכת. הגעתי לאיזור יותר פתוח ונעים בחוף אבל היה מפוצץ ושוב מלא בתי קפה מאוד קרובים למים. חווית הים עד כה לא טובה, אבל לא נורא נהניתי מההליכה בשמש.
![[108_ahangama-1.jpg]]

החלטתי משם שאני ממשיך ללכת בכיוון מזרח עד שאמצא משהו מעניין, אז הלכתי והלכתי עד שנהייתי רעב והתיישבתי במקום חמוד ממש על המים הוזמנתי רוטי ממולא בעוף וגבינה שהיה מאוד מפנק.
![[108_ahangama.jpg]]

בדרך גם עברתי במקרה ב"חוף הסודי של אהנגמה" שהיה מפוצץ עד אפס מקום, נכנסתי לשם כי ראיתי פתח למעבר לים ויצאתי אחרי כמה דקות. בדרך החוצה שתי בחורות גרמניות ביקשו ממני עזרה עם האופנוע בהנחה שאני גרמני, העברתי אותנו לאנגלית, עזרתי להן והמשכתי בהליכה.

במקום שאכלתי בו רוטי ישבתי וקראתי לא מעט זמן, היו עוד כמה אנשים שגם קראו בקינדלים מסביב והתמונה הצחיקה אותי קצת. עד סרי לנקה עלינו לרגל והנה אנחנו.

התקדמתי היום יפה בstoner שאני קורא עכשיו, הפרקים שקראתי היום ממש תפסו אותי והזמן והעמודים טסו.

חזרתי לדירה כשהרגשתי שזה מה שאני רוצה עכשיו והנה אני כאן יושב במזגן וכותב על היום בינתיים. קצת נשבור קיר רביעי מה קרה זה לא מזיק. מה אתכם איך הולך היום עד עכשיו?

דרך אגב הבוקר החסרונות של הדירה הזאת נעשו ברורים מאוד מהר - הווילונות לא עוצרים את השמש אפילו קצת, והנמלים. נראה לי סך המשתנים הזה מוביל אותי לרצות לעבור למקום אחר.

אני ממשיך לנסות סוגים של לאסי שהם לא מנגו וממשיך לגלות שזאת טעות איומה. מנגו לאסי זאת התשובה היחידה.

אני כבר לא קורא להם כיסאות מוזיקליים, אני פשוט קורא להם כיסאות. הצצה לכמה מוזיקאי המוח שלי נעשה.

ישבתי לנגן כמה שעות אחרי הישיבה במזגן עם המקלדת החדשה שלי וואלה זה יופי של רכש הדבר הזה, אם כי לגמרי צפוף ממה שהייתי מאחל לעצמי. פה הופגשתי לראשונה עם העובדה הקרה שאין לי מתאם לראש תאילנדי ועל כן אני מנוע מלטעון את הלפטופ שלי עד לגישור הולם בסוגיה.

ראיתי בקבוצות בווצאפ שבערב יש במה פתוחה במסעדה של ישראלי ליטרלי מול הדירה שלי אז קפצתי לראות מה הוויב. התחיל ממש טוב עם הבעלים (לדעתי) שנתן הופעה בוויב מאוד רוקנרול קלאסי על גיטרה והיה מגניב אז נשארתי. משם זה התחיל להתדרדר קצת, עדיין וויב טוב כל הכבוד למי שעולה לשיר. ישבו מאחורי קבוצה של ישראלים שהתחלנו לדבר והבנתי שלא כל כך מתאים לי אז חזרתי להינות מהמוזיקה. באיזשהו שלב מישהי נתקלה בי והתחלנו לדבר והיה ממש נחמד, החלפנו מספרים ונגלה.

החלטתי שאני עייף וסיימתי את הערב אז חזרתי לדירה והנה אנחנו שוב כאן.

שיר היום:
the yellow jacket - Shaun Martin 