---
title: Day 107 - Sri Lanka!!!!
categories: Travel, Sri Lanka
date: 2026-01-16T09:55
uploadto: blog
---
התחלתי את הבוקר בלי לדעת כלום על המשך היום. בתור התחלה ניסיתי להבין איך אני מגיע לקולומבו כדי לקחת רכבת דרומה, אולי לאהנגמה, בהנחה שאזמין מקום לישון בו מהדרך או כשאגיע ויהיה בסדר.

החלטתי שאני נוסע לאהנגמה באמת היום ושאני לוקח רכבת כדי להינות מהנוף בדרך. אחרי קערה לא רעה בכלל שרובה הייתה חמאת בוטנים, לקחתי מונית מנגומבו לרכבת בקולומבו. עצר אותנו שוטר ממש לקראת התחנה כי הנהג בחר לעשות פנייה שכנראה היה אסור. צחוקים.

קניתי כרטיס לרכבת ב2nd class שעלה 5.5 שקלים ויצאתי לחפש משהו לאכול. הגעתי במקרה למקום סופר חמוד שנראה ככה -
![[107_sri_lanka-1.jpg]]

להשוואה ככה נראה הרחוב ממול -
שכחתי לצלם כשיצאתי אבל מדובר בשוק גדוש ומבולגן משני צדיו של כביש רחב.

ניסיתי קוֹטוּ מהמטבח הסרי לנקי, מדובר בשילוב של פרייד רייס, ירק זר כלשהו, ירקות מכרים כלשהם, עוף, רוטב שמנת, רוטב זר כלשהו וגבינה ולהפתעתי זה עובד. עדיין מטורף בעיניי לפעמים שאני מסתובב במזרח ומזמין רנדום שיט לאכול ופשוט מנסה, אני של לפני 3 שנים אפילו לא היה מסוגל לחשוב על זה מרוב שהייתי סגור מבחינת אוכל. החיים יפים.

הנה קוטו -
![[107_sri_lanka.jpg]]

יחסית לתחנת רכבת מרכזית בבירה של מדינה אין פה הרבה רכבות בכלל. ישבתי לא מעט זמן ועברו מספר חד ספרתי נמוך בכל הרציפים. יום שישי יום קצר.

הנוף מהרכבת תענוג אבל במחשבה מעבר לקצרצרה אפשר להסיק שזה קיצונית לא כלכלי מצידם לנצל את רצועת החוף המהממת של רבע מאורך המדינה שלהם בעיקר לפס רכבת. אי נצולת חמורה נדלנית אבל היי אחלה נסיעה אין תלונות. אני לא הייתי אומר את זה אם לא באמת רוב הדרך הייתה ליטרלי על קו המים. מהמם מהמם מהמם וואו איזו דרך.

סגרתי מהרכבת מקום לישון בו הלילה שנראה לי סבבה, מאוד קרוב לים ורחוק מספיק מהמרכז העמוס איך שאני כרגע מבין אותו, בכל מקרה אני אף פעם לא סוגר יותר משני לילות אז מקסימום אזוז. אפשר לשנוץ בשקט.

הרכבת הייתה עמוסה באנשים וחם בטירוף עם השמש מבחוץ ורק מאוורר קטן בפנים, אבל סך הכל סבבה. נוח לא פחות ולא יותר ממה שציפיתי. 3 שעות נסיעה תיק תק.

אני כבר הרבה זמן שם לב לזה אבל היום החלטתי שאני מפסיקה להכחיש, האוזנייה הימנית שיש לי פה בגדול הפסיקה לעבוד. זה ממש מעצבן ומפריע לי מסיבות ברורות. עכשיו נשאלת השאלה מה אני עושה עם זה, ויותר ספציפית אילו אוזניות יתאימו לי לעכשיו. האוזניות שאני משתמש בהן כרגע בנות 4 לדעתי, קיבלתי אותו ביחד עם הטלפון הקודם שלי שקניתי ביריד חבר הראשון אחרי שנכנסתי לקבע.

כמו באנקונדה, הגענו לאחת התחנות המרכזיות בדרך ואחרי העצירה הרכבת התחילה לנסוע אחורה. hit em with the remix. וואלה לא אהבתי בכלל, מרגיש נבגד. ספוילר, זה נשאר ככה עד סוף הנסיעה.

ניגש אליי ברכבת בחור סרי לנקי שלומד בלונדון ומבקר כאן, וביקש את האינסטגרם שלי. הוא גם נוסע לאהנגמה אז סגרנו את האינטראקציה בזה שאולי נשב שם לקפה.

המשך הנסיעה מסוג אחורנית התאפיין בשקיעה, ובהיטלה של אותה שקיעה על מגוון מרשים של צמחייה ומסלעים. איזה מזל יש לי ככה לקחת את הזמן לטייל, לראות עולם, חלום. שרוי בהכרת תודה.

ירדתי מהרכבת אל צדי הדרך, והלכתי קצת עד שהגעתי לרחוב שנראה די ראשי באהנגמה. הליכה של כמה דקות והגעתי לדירה שסגרתי מהדרך, משפחה חמודה קיבלו אותי והיו סופר נחמדים והדירה בינתיים פצצה. לא אהבתי את הוויב של הרחוב שהלכתי עליו לכאן, אבל זה רק כמה דקות ואני עייף והזעתי את כל תכני ברכבת אז כושר השיפוט שלי מונח לרגע על המדף.

רבצתי קצת במזגן בדירה בזמן שכל המכשירים האלקטרוניים שלי קיבלו משתה חשמל אכול כפי יכולתך בופה אלקטרונים בחסות המפצל המטורף שסיפקו כאן. 8 שקעים, מרחבים עצומים.

יצאתי לאכול בכוונה לא ללכת רחוק, מיד כשהגעתי לרחוב הראשי אחרי פחות מ20 צעדים נכנסתי לפיצרייה, שהרי היא המקום הראשון שראיתי. לא אכלתי פיצה כמה חודשים ופתאום התחשק לי. נזכרתי למה לא אכלתי פיצה במזרח.

המשכתי להסתובב באיזור שאני נמצא בו ורכשתי כמה דברים שהיה לי חסר או שבקרוב יהיה חסר. עכשיו כשאני יותר of sound mind אני אומר עם כל הריאות - לא אהבתי את הוויב לפחות של האיזור הזה באהנגמה. מקווה שביום יהיה לי פה יותר נחמד.

הגעתי לגלידריה חמודה שהיה בה טעים ברמות, התיישבתי לקצת וזה סיימתי את הערב שלי עייף מאוד. בסיבוב ראיתי גם חדר כושר קרוב לפה אז נראה לי אלה התוכניות שלי למחר בבוקר.

כיף לי בצורה שלא ציפיתי לה כשטסתי הקטע הזה של להחליט בבוקר להיות במקום, ולצאת בלי שום הכנה מוקדמת. חופש. שוב, פשוט שמח שאני עושה את זה ושאני יכול לעשות את זה ואיזה יופי וכיף.

חשבתי בהתחלה לשים כשיר היום את man or muppet כן, זה מהסרט. לא יודע כבר לא התאים לי יותר.

פתאום כשזול פה אני מרגיש שאני קונה יותר מים כי זה שקל לליטר, די דבילי מצדי אבל אני באמת מרגיש שבמקומות היקרים שתיתי פחות באופן נפשע כלפי הגוף שלי. לפחות עכשיו יש לי מלא מים.

שיר היום:
for now - avenue Q 