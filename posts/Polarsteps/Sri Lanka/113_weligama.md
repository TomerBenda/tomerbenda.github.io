---
title: Day 113 - Weligama
categories: Travel, Sri Lanka
date: 2026-01-22T16:54
uploadto: blog
---
וואו יצא יום בן זונה. התחלנו את הבוקר בקפה יקר ועמוס מדי אבל טעים, ומשם קניתי טבעת(!!!!!!!) כי באמת אני רוצה עוד טבעות וזאת הייתה יפה בעיניי.
![[113_weligama.jpg]]

אההה בתכלס התחלתי את הבוקר בלעבור מהוילה למקום שסגרתי אתמול והנה אני כאן וסבבה לי סך הכל.

קפיצה קצרה מהקפה להחליף בגדים ולהוציא כסף ויצאתי שוב לגלוש, היה טיל טיל טיל וואו איזה כיף. מומלץ בחום. לקחתי היום גלשן קטן יותר במטרה להתקדם ולחזור לכושר. נהיה באיזשהו שלב קשה כי הגלים התחזקו ממש, התעייפתי יותר מהר ויצאתי לשבת על החוף, שם פגשתי את רומי ואופיר שעשו שיעור ואת עידו שהתפנן על החוף.

המשכנו לאכול במקום ממש מול איפה שאני ישן עכשיו שהיה טיל, מדובר במסעדת בית פוטנציאלית רצינית. אז הסתובבנו קצת במוד קנייני אחר חולצות ולייקרות לגלישה, לא נרשמו הצלחות ראויות לציון. משם התפצלנו להתארגן לחדר כושר, הגענו בערב המוקדם והיה פנוי יחסית שזה היה מפתיע וכיף. היה אימון מצוין למרות העייפות מהגלישה, פגשנו בחדר כושר את אור ואמרנו שנלך למסיבת רגאטון ששמענו עליה מבניטו ורוברטו חברינו הספרדים.

לפני המסיבה החלטנו שנאכל אז נכנסנו למקום הודי שהיה בו ריח מטריף ואכן היה טעים בצורה לא סבירה. פגשנו שם את שגב ואור וישבנו והיה ממש כיף. בדרך למסיבה היה מישהו שנראה מקומי פשוט מעולף בצד הדרך בפוזיציה מחרידה וניסינו להבין איך עוזרים לו, עד שהגיע מישהו מקומי אחר ואמר שנעזוב אותו הוא סתם שיכור והלך לישון פה. בשלב הזה הוא גם התחיל לזוז ולגלות סימני חיים יותר מרק נשימה אז יופי.

המסיבה הייתה פשוט מטורפת. וואו וואו וואו המסיבה כנראה הכי טובה שהייתי בה בטיול והמון זמן בכללי. נהניתי ברמות לא סבירות, היינו באנרגיה סופר גבוהה והמוזיקה הייתה פשוט מדהימה, וואו. החיסרון הגדול היה תור ארוך להיכנס אבל כמו ישראלים טובים עשינו מהלך הידחפות עדין שחמק מתחת לרדאר. חיסרון נוסף היה הצפיפות הלא סבירה שהייתה שם כשהגענו, לשמחתינו שמנו לב שבקומה השנייה שמשקיפה על הרחבה מלמעלה היה יותר פנוי וגם לאורך הלילה נעשה יותר מרווח. בקיצור וואו תענוג בוודאות נחזור שוב.

אחרי המסיבה, עוד קצת בהיי לקחנו טוק טוק למלך הקרפ לנשנוש לילי מתוק. ישבנו עם רוברטו ובניטו וישראלים נוספים שהיו במקום, אחרי ישיבה לא מאוד קצרה שם קצת מיציתי את הוויב של שיחה של ישראלים שיושבים במקום בטיול וחתכתי. יום פעלתני כבר נעשיתי עייף.

כיף כיף כיף מה אני אגיד, things are coming together וזה מורגש. יש לי עוד כשבועיים מקסימום בסרי לנקה ופתאום מרגיש מעט כשלפני כמה ימים זה הרגיש המון.

מחר אקח יום יותר באיזי לדעתי, צריך לנוח רגע. אני כן במוד של מסיבה שזה משהו שצריך לנצל כל עוד הוא קיים. גם בפועל זה כנראה המקום האחרון בתקופה הקרובה בטיול שלי שיהיה בו וויב עיירת חוף מסיבות וכיוצא בזה.

שיר היום:
change - mild monk