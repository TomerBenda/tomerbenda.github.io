---
title: Day 80 - Koh Tao
categories: Travel, Thailand
date: 2025-12-20T12:45
uploadto: blog
---
המסע ממשיך אל יומו השני, שהחל בתחנת האוטובוס בבנגקוק עם צחצוח שיניים בשירותים. בעצם עצרתי באוטובוס השני אז נמשיך משם.

האוטובוס השני עלה בדרגת הקושי, הכיסאות היו מאוד לא נוחים, הנסיעה מטלטלת וסירחון השירותים מילא את הקומה העליונה. סך הכל עבר סבבה.

הגענו בחלוף 7 שעות לנקודת היציאה במעבורת, ופה הגיע החלק הקשה של המסע. המעבורת הייתה קצרה יחסית, שעה וחצי, אבל קשוחה. העברתי את רובה עם עיניים עצומות, מוזיקה חזק באוזניות, עושה נשימות ומתרכז בלא להקיא. האוזניות שימשו אותי טוב כשהבחור שישב משמאלי התחיל להקיא את חייו, לפחות לא שמעתי ומהר ברחתי שורה אחורה.

פתאום באוטובוס השני לקראת המעבורת עברנו ליד החוף, עשיתי את החשבון ומסתבר שעבר יותר מחודש וחצי מאז שראיתי ים. מאז פוקוק למעשה שעזבתי בסוף אוקטובר. קרייזי שיט מאן.

הגענו לקו טאו עייפים ועוד לא מאוד מרוצים, עשינו צ'ק אין בהוסטל שהתגלה כחמוד, מהר דחפתי מנת קאו סוי מפנקת אל תוך הלוע בדיוק בדיוק בזמן להציל את חיי לפני שהתפגרתי מרעב.

המשכנו לאכול במקום תאילנדי טעים מאוד והתחלנו לשים לב שהכל פה יקר בערך פי 1.5 משאר המקומות בתאילנד שהיינו בהם עד כה. זה התבהר משמעותית ב7/11 כשבאמת ראינו שמוצרים שאני יודע כבר בעל פה את המחירים שלהם פשוט יקרים בערך בחצי. זה לא הרבה כסף אבל ממש מבאס. גם ל7/11 יש פרצוף ככה להעלות מחירים? אין לזה צורה.

הסתובבנו בווקינג סטריט באיזור סיירי ביץ' השמועה מספרת שזה האיזור להיות בו, לא עפנו בכלל בינתיים אבל הראש נשאר פתוח להפתעות ומקומות טובים. לא רוצה ללכלך אבל לא מתקרב לווקינג סטריט בפאי לא היה ולא יהיה.

הדלקנו נרות באחד ממועדוני הצלילה שהזמינו אליהם, היו סופגניות סבבה ומלא ישראלים. נחמד סך הכל, הדלקה אמיתית ראשונה וכנראה אחרונה שלי לחג הזה, שמח שיצא לי. ואפילו לא בבית חבד איזה יופי. היה משעשע לראות פרצופים של תיירים שעברו בחוץ מגיבים למעוז צור.

יקח רגע להתרגל לשינוי האווירה ולמקום החדש, בינתיים הים מהמם והאוכל התאילנדי טעים אז נראה לי אין תלונות. כן ההוסטל שלנו סולד אאוט החל ממתי שנגמר לנו הבוקינג אז צריך למצוא פתרון הלנה חדש. שיהיה בהצלחה.

ממש קשה להתנייד פה בלי אופנוע אני לא עושה עוד יום ככה. מה זה כל העליות האלה מי פגע בכם.

שיר היום:
All I know - art garfunkel