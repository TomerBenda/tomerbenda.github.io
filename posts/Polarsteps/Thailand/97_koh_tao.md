---
title: Day 97 - פרידה
categories: Travel, Thailand
date: 2026-01-06T13:07
uploadto: blog
---
היה היום speedrun קיצוני של האי שנהניתי ממנו ברמות, נסעתי לי בכיף והגעתי להמון פינות מקסימות וראיתי נופים מהממים בדרך. פרידה ראויה וממלכתית. אקורד סיום מכבד (אפשר אבל לא חייב שזה יהיה Bm11 שהולך לB)

כחלק מהסיבות קפצתי לjansom bay וגיליתי רזורט שכנראה פעם היה מטורף ועכשיו הוא נטוש לגמרי. ממש נראה כמו מסרט אפוקליפסה הכל שם חורבה אחת גדולה. באמת חבל מקום מהמם, במצבים כאלה תמיד אני חושב על איך זה קרה ומה התהליכים שהובילו להזנחה הזאת. גם מנסה לדמיין איך זה נראה לפני כשעוד היו חיים במקום. מעכשיו זאת האימפריה הרומית שלי.

חזרתי גם לhappy place היחסית חדש שלי כאן בתצפית המהממת והמרגיעה לעוגת בננה ושייק בננה והיה לי שמח ונעים.

אני מרגיש מטומטם שרק בימים האחרונים פה אשכרה עשיתי דברים שאני יודע שאני אוהב וכאילו מופתע שזה עושה אותי שמח, כאילו מה עשיתי בשבועיים לפני זה? מצד שני עדיף מאוחר על אף פעם ואני שמח שהגעתי לזה בכלל כי זה לא מובן מאליו בכלל.

כמובן שמזג האוויר באי מתחרבן ברגע שאני עוזב, היו עננים על כל השקיעה וטפטוף בערב. לשמחתינו הרבה הטפטוף התפזר בלי לגרום המון נזק.

את הערב התחלתי עם עלמה ויהלי, בנות הדודות שלי שמזל שיצא ביום לפני שאני עוזב שהן גם פה באי והספקנו לשבת. היה כיף ברמות ואכלנו ראמן באמת מצוין. המלצה מהבילה על kokage.

משם הצטרפתי לחברי היקרים לסיומה של ארוחת הערב שלהם ועברנו לשבת על המרפסת של מאיה ואביהו וניגנו צחקנו שיחקנו נהנינו נפרדנו קיפלנו הלכנו. היה ערב אחרון ממש טוב ואני מרוצה.

סיימתי את הערב בהשלמת אריזה והתייעצות לגבי הסמים שאני הולך לדחוס אל מרחב הגרון על מנת להמנע מהקאה מחר במעבורת לקוסמוי. אם למישהו יש המלצות איך להעביר חצי יום בקוסמוי אני אשמח.

אני די עייף ומחר המעבורת מוקדם בבוקר אז סיכום תאילנד מסודר ימצא את דרכו אל שולחנותיכם בעתיד הקרוב. עד אז תדעו שיש פה בין היתר חופים.

שיר היום:
too young to die - jamiroquai