---
title: Day 68 - Pool
categories: Travel, Thailand
date: 2025-12-08T10:55
uploadto: blog
---
היה יום מהמם, ספונטני, רווי שמש וחברה טובה. נראה לי קשה לבקש הרבה יותר.

התחלתי את היום באימון שהפתעתי בו את עצמי, הרגשתי קצת חולה והלכתי בכל זאת, ציפיתי לעשות אימון רגוע ולשמור על משקלים מתונים. בפועל דחפתי היום קדימה בהמון מקצים. ספציפית רגליים היה באמת טיל, לא יודע מאיפה זה הגיע. יופי עכשיו כשכולנו מסונכרנים על ההתקדמות בחדר הכושר אפשר להמשיך.

משם פגשתי את שלי ונויה בthai-zen, קפה עם נוף מהמם לשדות, וויב של נחת ואוכל מעולה, נהניתי ממש. המשכנו לבריכה בריזורט כלשהו באיזור שהייתה פשוט וואו. נכנסנו לשם והיה שקט שקט ושלט שסגור לציבור עד פברואר 26. כנראה בגלל ישראלים שהגזימו שם. נכנסנו בכל זאת, היה שם פשוט משגע, נוף לנהר ונעים ברמות. התעלומה לא פתורה עד הסוף אבל מישהו מיושבי הבריכה האחרים הלשין ובאו לגרש אותנו, בסוף שילמנו 100 באט כל אחד ונשארנו. קצת קראתי על ערסל מול הנוף, קצת דיברנו עם זוג גרמנים שאולי הם אלה שהלשינו. אין ספק במדובר ברגע "איזה טוב זה לחיות".

במיצוי הבריכה נסענו לראות שקיעה בescape, מקום שקט יותר ונעים ממש, גם אכלנו שם והיה מוצלח. כמובן תה תאילנדי קר עם חלב iykyk. חזרנו ויצאנו לווקינג סטריט לטרוף, בכנות היה ערב עם פחות הצלחות מסחררות מבדרך כלל, הופתעתי מזה שהרבה להיטים היו סגורים. הגענו למסעדה הקבועה שלי של הסלט פפאיה והם כבר סגרו אבל הכניסו אותנו כשראו שזה אני. עובד עליי השימור לקוחות הזה.

בסוף הערב עשיתי טעות וזרמתי לבום, בר גדוש ופקוק שהיה ממש לא בשבילי. מוזיקה לא משהו והוזהרתי מראש שזה מקום עם וויב מוזר. שיחקנו שם סנוקר וממש הרגיש שלוחצים מסביב בקטע לא נעים. היינו גרועים באמת זה היה אחד המשחקים המביכים שיחקתי בחיים. שיקפצו באנו להנות ואנחנו לקוחות משלמים. סיים לי את היום המעולה הזה בטעם קצת חמוץ, לשמחתי עכשיו כשאני כותב על הדברים מצב הרוח משתפר.

לפני שיצאנו הערב ישבתי על המרפסת מחוץ לחדר לכתוב, הרגשתי ביומיים האחרונים די בעוצמה דברים שרציתי לכתוב עליהם. נראה מה יצא אעדכן. בינתיים אני מתמקד בטקסט כי אין לי פסנתר זמין, אני מרגיש שזה חסר מאוד, ניסיתי לעבוד עם הלפטופ וזה פשוט זורם משמעותית פחות. יקח רגע להתרגל זה קצת כמו לדבר בשפת הב'.

הייתה תחרות צמודה על שיר היום עם השיר של שלי "לא הרגשתי כלום" ששמעתי ואהבתי מאוד, לגמרי הצטרפתי כמאזין. המלצה חמה באמת, עכשיו תעשו טראפיק מהבלוג זה הזמן להפגין את העוצמה של הקהילה שבנינו כאן.

יום שני במסגרת שינוי הוויב שלי בפאי והתוצאות בינתיים מצוינות, היה לי כיף ממש ביומיים האחרונים. אולי הגיע הזמן להאריך פעם אחרונה ולחשוב לאן אני ממשיך ככה שגם אשמור על טעם טוב. אולי קו תאו אם אני כבר בתאילנד ובפנאי.

שיר היום:
מותר לומר - דיוויד ברוזה