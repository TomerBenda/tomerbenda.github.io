---
title: Day 72 - Friday
categories: Travel, Thailand
date: 2025-12-12T21:11:00
uploadto: blog
---
עשינו הערב ארוחת שישי בוילה של שלישייה שמקליטים פה מוזיקה, היה כיף ממש, באמת אחלה ערב.

החצי הראשון של היום היה מאוד ממוקד - אימון, שתי ארוחות צהריים דשנות, תה תאילנדי עם חלב.

החצי השני לקח טוויסט מעניין, התחלתי בלנסות שוב לנגן על המקלדת של הלפטופ, ועשיתי התקדמות מפתיעה ככל שהתחלתי להתרגל אבל זה לא פתרון אמיתי. משם יצאתי למסע לבחון אופציות להמשך אחרי פאי. כרגע האפשרויות המובילות הן קו טאו, פיליפינים וגואה כנחיתה רכה בדרום הודו.

בחנתי טיסות ומעברים בעיקר, ממש הוריד לי כמה שהכל יקר :( אין מה לעשות זאת עונת שיא קשה עכשיו. זה יתאזן בהודו בכל מקרה.

משם יצאתי לאכול ארוחת אחר-צהריים וניסיתי מנות קצת יותר הרפתקניות מסוג מקומי, בדרך חזרה נתקלתי במישהי שהכרתי פה לפני איזה שבוע ומפה לשם התגלגלנו לשבת בבית תה והייתה שיחה מעולה. מסתבר שהיא גם מפולג רחוב ליד מה הסיכוי.

משם המשכתי לוילה לארוחת שישי והנה אנחנו כאן. אחלה יום לכל הדעות.

מחר יש מסיבה מאוד גדולה פה אז כנראה יהיה יחסית ריק רוב היום, שזה בול בשבילי כרגע. אעדכן בצפיפות מהשטח אל תדאגו.

בין השורות ככה הכנסתי לתודעתכם את הידיעה שזמני בפאי עלול להסתיים בקרוב, מי יודע אולי אפילו השבוע. אנחנו ניאלץ לגלות בדרך הקשה. בינתיים המלון שאני בו סולד אאוט אז סגרתי בחזרה בהוסטל שהייתי בו קודם ותוך כדי אני במגעים עם קבוצה שמגיעים לפה ורוצים לסגור וילה, אולי אצטרף אליהם לכמה ימים. נזרום.

שיר היום:
כשאתה לא כאן - מיקה טל