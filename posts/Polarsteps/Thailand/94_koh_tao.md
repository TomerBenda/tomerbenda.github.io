---
title: Day 94 - שבת מנוחה
categories: Travel, Thailand
date: 2026-01-03T18:12
uploadto: blog
---
הרגשתי ממש לא טוב היום אז נחתי ברוב רובו המוחלט. שילוב קטלני של כאב בטן, כאב ראש, וזה שלא ישנתי כמעט הלילה. לא נורא קורה, יש גם ימים כאלה.

אמשיך מסיום הפוסט של אתמול, הבחורה שחזרה איתי מהמסיבה הגיעה לאי רק ליומיים והייתה במוד משימתי מאוד אז הייתי צריך לקבל החלטה אם להצטרף אליה בבוקר לסיור יום של שנירקול. בעיקרון בכיף, באמת תכננתי לעשות את הסיור הזה בכל מקרה, אבל אז התחלתי להרגיש את המותשות + כאב בטן + סחרחורת. בקיצור היא הלכה בבוקר ונראה שהיה לה כיף נאחל הצלחה רבה.

נשארתי לישון ולנוח עד אחר הצהריים כשיצאתי לאכול משהו, התחיל טפטוף גשם שהיה פשוט לא מגניב. יום סך הכל מבוזבז לתפיסתי אבל נו מילא. סך הכל אני לא רע בסטטיסטיקה של נצולת ימי טיול לתחושת סיפוק.

ניצלתי את המנוחה לסגור טיסה והוסטל בסינגפוררררר חגיגה. אני עובר עוד כמה ימים וזה קצת הזיה. אני כבר לא מעט זמן בתאילנד. מרגיש שמיציתי ואני רוצה שינוי וויב. מקווה שסינגפור תהיה מוב טוב.

היום בצורה הכי חמורה ובגדול הראשונה שאני זוכר, היה לי ספק אמיתי בהמשך הטיול. פשוט הרגשתי חרא ומוזר והמחשבה עברה לי בראש ולרגע פשוט קיבלתי את זה. גם קורה, שילוב לדעתי של זה שמיציתי פה וזה שאני בלופ חסר מעש כאן שלא בהכרח הפתרון אליו הוא מעש אגרסיבי, אבל כן צריך שמשהו ישתנה.

את הערב העברתי בהתחלה בנחת ומנוחה נוספת ואז כתבה לי אידה שהייתי איתה בסילבסטר, היא עוזבת מחר ורצתה שניפגש שוב. כיף כיף למה לא ועוד הלכנו גם למנגו סטיקי רייס אז בכלל חגיגה.

אני לא מבין מה בדיוק השתנה אצלי שפתאום הגעתי למצב שהייתי עם מישהי אחת בבוקר ואחרת בערב אבל זאת התנסות שאני שמח שאני מגיע אליה ומלמדת אותי בעיקר שזה לא מה שאני מחפש. גם הן באמת סופר חמודות ואינטליגנטיות והשיחות היו באמת מעניינות מעבר לזה שהיה פשוט כיף אז אני מרגיש שסך הכל הבחירות שלי טובות. עם זאת הייתי מעדיף משהו שיכול להיות אמיתי.

כתבתי את הפוסטים בימים האחרונים כהרגלי אבל לא העליתי אותם עד עכשיו. מעניין. בכללי מרגיש שארבעת הימים האחרונים מאז הסילבסטר היו קצת מוזרים מהרגיל, הכל גוש אחד לא הכי קוהרנטי. יש מצב גם שזה פשוט כי אני לא מרגיש טוב עכשיו וצריך לישון.

ראיתי את הפרק הראשון של יקומות היום ונהניתי ברמות, אושר של יצירה ואיכות מעוררת השראה.

שיר היום:
"listen to your heart." "no." - cheekface