---
title: Day 56 - Pai
categories: Travel, Thailand
date: 2025-11-26T23:57:00
uploadto: blog
---
זה קרה מהר, אני בקבוצת ווצאפ עם אנשים והולכים לטייל מחר. מי שמצמץ פספס קוראים יקרים.

היה ערב טיל שהתחיל בפאד תאי וסלט פפאיה מטורף עם דוד ומיטל, זוג מהמם שעזרתי להם עם כספומט בהאנוי ונפגשנו שוב במקרה בלופ (בין הזוכרים יוגרל עותק חתום של הפוסט של אותו יום). משם בגדול צברנו אנשים על הרחוב הראשי תוך כדי הליכה למנגו סטיקי רייס, והתיישבנו בבר. היה כיף ממש, וויב טוב, אנשים טובים, המשכנו לעוד בר עם עצירה לבראוניז בדרך, חגיגה גדולה. הבחור שניגן בבר הראשון עבר איתנו לנגן בבר השני והיה מעולה השארנו לו טיפ יפה.

התחלתי את היום בכלל הסידורים, הלכתי להתאמן, הסתפרתי, שמתי כביסה, סקרתי אפשרויות לאופנוע. אחרי כל זה ישבתי עם איה בבית קפה ודיברנו בוידאו כל המשפחה, קיבלתי סיור בשכונה מאחותי המקצוענית ואכלתי פאד תאי מעולה שהיא המליצה.

אחרי זה פגשתי ברחוב את ברק פתל וזוגתו שירה (כשהזכרתי אתמול בחור מהמרכז שפגשתי דיברתי על ברק) והלכתי איתם ברגל לסדנת אמנות כלשהי בסביבה והדרך הייתה מהממת והייתה הליכה כיפית. וואו מקסים פה. בסוף החלטתי לא להצטרף אליהם לסדנה והלכתי לשבת עם הלפטופ בבית קפה חמוד, בדיעבד בחירה מוצלחת היה לי מאוד נעים שם.

אני מאוד מרוצה מהתספורת זה היה מאוד נחוץ והבחור שהסתפרתי אצלו היה מלך ממש. הגעתי אליו קצת לפני שהוא פתח אז התיישבנו לתה קר ודיברנו והיה ממש אחלה, כל הכבוד לו.

וזהו זה היה היום, אני עף על הוויב, על האוכל ועל האנשים שפגשתי. מתרגש לקראת ההמשך פה, יש דיבור על להשתכר באבובים ביום שישי, נגלה באיזו תצורה זה יתממש.

מחר אני שוכר אופנוע, נכנסתי סתם עם עצמי לאי נחת סביב זה. ראיתי שוטרים היום באיזור הרחובות הראשיים עוצרים אנשים זה קצת תרם לזה. אני כאילו אומר לעצמי לקחתי אופנוע די הרבה בויאטנם למה פתאום זה מלחיץ אותי, לא עכשיו חרדות אבל לא בנוח סביב עניין הרישיון, למרות שאני יודע שלא מבקשים פה. יאללה מחר בבוקר אסגור את זה והביטחון יחזור.

שיר היום:
Peg - Steely Dan