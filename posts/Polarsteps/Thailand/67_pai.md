---
title: Day 67 - Back to nature
categories: Travel, Thailand
date: 2025-12-07T19:56:00
uploadto: blog
---
היום לקחתי את האופנוע ונסעתי. מעבר לזה גם סוף סוף עברתי לחדר פרטי. שינויים חיוביים מאוד שתרמו למצב הרוח משמעותית.

למיקה אחותי יש יום הולדת 17 היום מהר תגידו מזל טוב.

התחלתי את הבוקר עם הלפטופ וחברה שהכרתי פה שעזבה היום בקפה, עברתי הוסטל, הארכתי אופנוע, הוצאתי כסף, ויאללה לטייל.

נסעתי בדרך פתלתלה לכפר המפורסם עם גשרי הבמבוק, תכלס הדרך הייתה יותר מרשימה מהמקום. המשכתי שם בפנים למקדש וזאת הייתה פעם ראשונה מאז שאני בתאילנד שנכנסתי למקדש שזה מפתיע בדיעבד. היה מעניין להיות שם לבד, מאוד יפה מסביב.

ישבתי שם לתה קר עם חלב אצל זוג נפאלים שהתגלגלו איכשהו לפה, והסתובבתי בכפר קצת רחוק יותר מהאיזור המאוד מתויר כי זה נמאס עליי די מהר אחרי שנכנסתי לשם. היו שם כמה רגעים שבהיתי בשמש משתקפת מהעננים בשמיים שהיו היום מאוד בהירים, ממש שומר מסך.

אמרתי שכבר נוריד עוד מקום מפורסם ונסעתי לpai canyon במחשבה שאראה שם את השקיעה. עצרתי במקום בדרך שהיה נוף מעולה ומשקאות מאוד טעימים אבל אוכל ממש לא משהו. כשהגעתי הבנתי שהצטיידתי לא משהו ושלהיכנס שם לעומק יהיה קצת יותר עבודה ממה שתכננתי לאחר הצהריים שלי אז הסתובבתי ונסעתי במחשבה שאחזור לשם מתישהו אם ארצה.

בסוף הגעתי לתצפית לשקיעה בtwo huts ופשוט הרבצתי שם שנצ, זה היה קצת מוזר וקצת נחמד לשבת שם לבד כשכולם מסביב בקבוצות. במחשבה לאחור ראיתי עוד אנשים שיושבים לבד זאת באמת תחושה שמועצמת אצלי בלי המון סיבה.

מלא אוכל טעים עת ערב, בעיה רצינית עם כמה שהכל טעים פה וואו אני מגזים לפעמים. סיבובים הלוך חזור בין דוכנים, אנשים, רעש של הווקינג סטריט. ערב במרכז פאי.

שיר היום:
it's you I like - mister rogers