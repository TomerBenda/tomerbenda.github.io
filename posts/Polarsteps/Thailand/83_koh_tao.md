---
title: Day 83 - מכת חושך
categories: Travel, Thailand
date: 2025-12-23T10:45
uploadto: blog
---
הייתה הפסקת חשמל בכל האי לרוב היום ולא הייתה קליטה. בסוף בעיקר הלכתי בים, היה בזה משהו נחמד, פשוט להיות מנותק. מה שכן היה בלתי נסבל שלא היו מזגנים או מאווררים והזעתי את חיי נהרות דמות הייתי קרחון בעת המודרנית. לא בהכרח השיט הכי לא פרספירנטי שמע מה שאני אומר'ך סזה רלה.

התחלתי את הבוקר בסמודי בול, אנחנו עורכים בקבוצה דירוג מאוד מפורט של קערות באי במטרה לנסות למצוא מחליף לקערה האולטימטיבית מפאי - הסניקרס בבום בולס. ניסיתי הבוקר את המועמד המוביל הנוכחי, וואלה יש סיכוי טוב שמצאנו, החיפוש נמשך.

הלכתי לים, הלכתי לאכול, חזרתי לים, חזרתי לאכול, חזרתי לים ודי זהו סחור סחור. ים יאם ים בקיצור כמו שנאמר בספרות הגבוהה.

אכלתי בצהריים במקום של אווז צלוי כאן שיש עליו הייפ פסיכי, באמת אי אפשר להתקרב לשם בערב מרוב שיש תור, הלכתי בצהריים כשהיה עמוס אבל לא הייתי צריך לחכות. היה פשוט לא להאמין אמאלה כל כך טעים. לקחתי נודלס פשוט עם אווז ברוטב סויה ובוטנים וזאת הייתה אחת המנות הטובות שאכלתי, בטח בהתחשב בכמה שהיא פשוטה. פנומנלי.

פגשתי במקרה את מאור שהכרנו בפאי ומסתבר שגם עבר לקו טאו, הסתובבנו ודיברנו על מוזיקה, מה שפתח לי את התיאבון לשמוע ולחקור קצת. אז חזרתי לחדר לנוח ושמעתי המון שירים אומנים חדשים ומעניינים, והתחלתי לארגן פלייליסטים חדשים וכיפים שפתחתי בפרופיל שלי בספוטיפיי.

בשלב הזה גם חזר המיזוג אז אפשר היה להתקיים בחלל סגור שוב.

בערב מאיה ואני הלכנו לאכול אחרי שבקושי התראינו מאז שעברנו לכאן כי אני בעיקר הסתובבתי להכיר את האי והיא בעיקר הייתה בים, ניסינו מקום שצמוד למקום שאני עובר לישון בו מחר, כלומר פוטנציאל למסעדת הבית. היה טוב אבל יקר לטעמי לתאילנדי, סטנדרטי על האי אבל פי 2 משאר תאילנד.

המשכנו להסתובב בתאווה קניינית סביב לונגי לים, מצאתי אחד שסקרן אותי והשאר היו מאוד לא אטרקטיביים. פגשנו את מאור וידידתו עלמה לשבת בבר על החוף שחששתי שיהיה בוויב שונה ממה שהתאים לי ולשמחתי היה ממש אחלה, פקוק ישראלים אבל.

מחר אני עובר מההוסטל לחדר פרטי ואני מרגיש שזה עלול לפתוח לי לטובה את החוויה כאן, ספייס ונחת במקום משל עצמי זה חשוב. קצת קאדר לעבור לבד אבל שטויות בשביל מה יש אופנוע.

[פלייליסט "מה שאני שומע עכשיו"](https://open.spotify.com/playlist/119Sby0y46Jo2HCAng9rvt?si=n5k0oCbaTxKGkUsIN0aK9g&pi=3wIYHATwSEK3d)
[פלייליסט "מוזיקה חדשה ומרגשת"](https://open.spotify.com/playlist/1GCz3mH0HpBmREbSLBJI63?si=A1JMfsqcSImNeQfhZSAgsg&pi=_njSL2zuTCGin)

שיר היום:
עוד סיפור אחד של אהבה - שימי תבורי