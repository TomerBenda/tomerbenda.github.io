---
title: Day 88 - ים
categories: Travel, Thailand
date: 2025-12-28T23:31:00
uploadto: blog
---
היה יום טיל, ישבתי כמה שעות לקרוא בים, כמה שעות של שיחה מעולה בים עם נוגה, חברה חדשה שפגשתי פה, אוכל טעים בין לבין, החיים הטובים. בחופים בצדדים שונים של האי כמובן.

התחלתי לקרוא אתמול את הספר the metamorphosis of prime intellect שזה קצת כמו ready player one אבל יותר unhinged, כבר כמעט סיימתי את 400 עמודיו בבליסה. ספר שמוזר לי ומרתק אותי ביחד, מטרגר לי חרדה קיומית עמוקה וסך הכל רווי קלישאות מדע בדיוני. הוא עושה לא מעט דברים שאני אוהב ובנוי בצורה כיפית, אבל יש קטעים די גרפיים שהסבו אי נחת זמנית.

הלכנו איה ואני בצהריים לחוף שהתחיל אפור וסוער ונהיה לאט לאט שמשי וסוער ובכללי היה מאוד יפה החל מנקודת האמצע של הספקטרום הזה. מידת הנוחות שלי בישיבה לקרוא התקיימה ביחס הפוך לזו של יופי החוף, שהיו שתיהן תלויות ביציאת השמש מאחורי העננים. 50 באט כניסה זה לא צחוק.

משם פגשתי את נוגה בים והלכנו לאכול במקום של האווז הצלוי שהיה פשוט מצוין, טעים טעים טעים, וחזרנו לשבת בים. בגדול עבר כל הערב בלי ששמתי לב, חוץ מכאב הגב שישיבה על החוף עלולה לספק. חייב מסאז' בבתוך של הגב בהול. מחר אחרי האימון? אולי מי יודע.

שיר היום:
I love the way - something rotten