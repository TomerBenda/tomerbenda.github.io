---
title: Day 82 - Sidurim
categories: Travel, Thailand
date: 2025-12-22T23:34
uploadto: blog
---
קמתי מוקדם וסגרתי הבוקר חדר ואופנוע לשבועיים עם מיקוח למחירים טובים ממש בהשוואה לאפשרויות הזמינות כרגע באי. high season רצח מה אני אגיד.

סגרתי חדר פרטי ממוזג במקום על הים, רחוק מספיק מהמרכז העמוס ככה שלא מגעיל שם וקרוב מספיק ככה שללכת ברגל זה קל. יצא 100 שקלים ללילה לכל התקופה שאחרי סקר שוק מקיף מדובר במציאה. החדר בסיסי מאוד, אני לא צריך המון אז זה מסתדר סבבה.

עשיתי סקר מקיף גם על אופנועים ובסוף הלכתי שפוט על מה שקרוב וחברים שאני סומך עליהם המליצו. סגרתי איתו על 200 באט ליום לשבועיים שאני משלם מראש על אופנוע שתכלס שווה 300 בהרבה מקומות אחרים. נייס. רכבתי באי להרגיש קצת את האופנוע והכבישים, מפחיד החול על הכבישים פה ואנשים נוהגים לפעמים כמו ילדים חרא. שדרוג רציני לשהות שלי באי, זה כל כך חשוב.

המשכתי את הבוקר באימון בחדר הכושר הקרוב לאיפה שאני ישן עכשיו. הזדעזעתי מהמחיר, 200 באט כניסה, וואלה לא השתכנעתי בכלל. אזכיר בהזדמנות זו את [דירוג חדרי הכושר בבלוג](https://tbd.codes/blog?post=Polarsteps%2Fgym_map.md) שמחזיק מדור לייפסטייל כאן במערכת.

נשנוש קצר ב7/11 וקצת מנוחה בהוסטל ופגשתי את דוד ומיטל לצהריים, לא לפני שאכלתי משהו להירגע אחרי האימון. היה כיף ממש אבל לא הביצוע הכי טוב של פאד קפאו שלעסתי.ישבנו לדבר לא מעט זמן וכבר נהיה אחר הצהריים, אז חזרתי לעוד קצת מנוחה, השמש פה מעייפת רצח, והתכנסנו למה שחשבנו שיהיה הדלקת נרות אבל לא סיפרו לנו שאין יותר חנוכה במלאי. לא רוצים לא צריך.

הצטרפתי לאיה לארוחת ערב במקום ממש ממש טעים פה שיש אליו מלא תור ובאמת ממש טעים.

המשכנו להסתובב קצת במרכז ואז החלטנו להתפצל להערב, חיפשתי מתוק והחלטתי לעשות מבטיח/מפתיע ב7/11. לא חושב שכתבתי על זה ולא זוכר ממי קיבלתי את זה אבל כל פעם שאני קונה נשנוש ב7/11 אני לוקח משהו שאני יודע שטעים(מבטיח) ומשהו שלא ניסיתי עדיין(מפתיע) והתוצאות כמעט תמיד מעניינות. אולי הייתי צריך לתעד את זה היו הרבה מציאות שוות.

הערב לא היה שונה מבחינת מציאות במפתיע, לקחתי קינוח חם של חלב קוקוס וטארו שהיה מרתק, טיפה מוזר אבל טעים. תכלס גם בצהריים היה לי מפתיע טוב, ניסיתי כזה גליליות עבות של קוקוס ממולאות בננה שהיו טיל.

השיער שלי משנה את דעתו והשקפת עולמו כאן, התלתלים מיתלתלים באגרסיביות לא אופיינית והוא מסרב לזוז דמות היה פעוט בטנטרום החונה בקרבת דוכן ממתקים בקומת קרקע של קניון. צריך מרכך חדש.

לא הקליק לי עדיין המקום הזה לגמרי, נחמד והכל ובכל זאת. מרגיש לי שכשאעבור איזור באי ואכיר קצת יותר מקומות שאני אוהב יכול להיות לי מהמם פה. אני נותן בכיף כמה ימים להבין לאן הגעתי, אין לחץ בכלל.

אני פוגש כאן אנשים שהכרתי מכל שלב בטיול עד עכשיו, כאילו הנדידה לקו טאו הייתה בלתי נמנעת וכולם נפלו בסחף.

שיר היום:
PINEAPPLE FRIED RICE - joey valence & brae