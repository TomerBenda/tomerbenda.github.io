---
title: Day 63 - Chinese pool
categories: Travel, Thailand
date: 2025-12-03T23:48:00
uploadto: blog
---
היה יום נינוח מאוד בשמש בבריכה, הייתה תצפית מאוד יפה על כל העמק, אוכל טוב. מחר באמת אחרוני החברים שלי פה מהקבוצה שנוצרה לפני שבוע עוזבים.

המשכתי היום במחשבות על האם טוב לי כאן וזה ממש התבטא בשיחה מעולה שהייתה הערב במקום השני של התה (שעד לפני יומיים היה הראשון). הבנתי מהשיחה הזאת דברים חשובים על מה שאני חווה כאן, דווקא הצדדים הלא טובים וזה היה מצוין שמחתי ממש.

היה בערב בבר בהוסטל שאני נמצא בו ערב במה פתוחה והיה מעולה, ניגנו אחלה חבר'ה. הפחיד אותי ממש לעלות וזה אומר שאני רוצה לעשות את זה לפני שאני עוזב פה. היה תור היום לפסנתר אבל בהזדמנות אני רוצה לדחוף את עצמי לעלות. זה באמת מפחיד אותי אני מרגיש שאני לא יודע מה לעשות. זה שטויות אבל זה ממש מרגיש ככה. אני רוצה לנגן קודם כדי לחזור לתחושה כלשהי בידיים של פסנתר.

באמת הרגשתי רוב היום מאוד בטוב כאן, החופש עם האופנוע, צ'יל בבריכה מול נוף מהמם, אוכל מעולה ואנשים טובים. יום כזה. עכשיו ספציפית אני קצת חוזר לתחושות המבואסות.

יצא היום סיכום השנה של ספוטיפיי ואני לא מופתע מהתוצאות - ג'אז, מחזות זמר, steely dan, צביקה פיק. כן קצת הופתעתי מהמיקום הגבוה של הביטלס אבל במחשבה שנייה באמת שמעתי המון ביטלס לאחרונה. מרוצה מהבחירות שלי.

רימון בית הספר למוזיקה חיפשו אותי מסתבר בימים האחרונים כי התעניינתי בלימודים שם, אין לי שיחות אז עד שהם לא כתבו לי בווצאפ לא ידעתי.

הארכתי פה בעוד 3 לילות כי למה לא. אין לי כל כך כוח לעזוב ואני מרגיש שבאמת עוד לא מיציתי אפילו בלבד דרך עדשת הטבע פה. לא השקעתי בsightseeing כאן בינתיים.

שיר היום:
Midnight Moves - Brown Oak Assembly