---
title: Day 87 - Koh Tao
categories: Travel, Thailand
date: 2025-12-27T19:07
uploadto: blog
---
אחלה יום - אימון, סשן כתיבה והוצאה משמיעה בקפה, סשן קריאה והמבורגר לראשונה בטיול, ארוחת ערב עם חברים, בינג' יוטיוב כשגשום בחוץ. אין תלונות.

מערכת הבלוג קיימה fact check ומצאה שאכלתי המבורגר בדה נאנג בbikini bottom, ועל כן ראו בפסקה זו הודעה רשמית של התנצלות וחרטה על המיסאינפורמציה המבישה שהשתתפתי בה. נמשיך.

בהמשך לאתמול, נתקלתי באפליקציה שאהבתי ממש שנקראת perfect ear, עכשיו החלק שאני אוהב בה זה ממש פיצ'ר צדדי שהוא לא חלק מהדברים המרכזיים שהאפליקציה נותנת מעקב אחריהם. יש חלק של drills ויש שם שיפור קריאת תווים עם timed mode. זה פשוט גולל תווים על חמשה סטייל טטריס וצריך לנגן אותם לפני שהם מגיעים להתחלה. מרגיש שזה משפר קריאת התווים במובן של מיידיות, אין יותר מדי זמן לחשוב.

מבית אותו יוצר יש גם אפליקציה שנקראת clefs שעושה אימון קריאת תווים יותר ממוקד, אז אני מתחיל עם זה ואעדכן איך זה הולך, בינתיים ממליץ ויש קוד קופון שלי למנוי פרימיום שלהם בתגובה הראשונה.

יותר מאוחר בערב ירד גשם מזעזע אז עשיתי השלמות של פרקים של אושר צרוף שפספסתי, המשכתי מפרק 20 ולא הצלחתי להפסיק זה פשוט הכי טוב, כל הכבוד להם. הווייפיי פה ממש חרא אז זה לקח התמדה אבל שווה את זה.

הוצאתי בבוקר משמיעה את "קולות" של חווה אלברשטיין ממליץ בחום שיר באנגר. ספציפית מה שהדליק אותי זה הסולו קלידים שהוא תענוג, זה גרם לי לרצות להוציא אותו ואז נשאבתי לשאר השיר. היה לי שם קטע שקלטתי שאני מסבך יותר מדי והליווי הוא פשוט אותו אקורד עם בס יורד ולא כל מיני דברים שהתחלתי לחשוב שאני שומע. אגלה חמלה אומר שיש שם כל מיני מיתרים עניינים שקצת ממסכים חלק מהקולות בתפקידים שרציתי להוציא אז מותר. וגם צדקתי בדברים המורכבים אז זה מתאזן. למעשה אני בדרך כלל לאחרונה צודק במורכב ומפספס הפשוט יש שם שיעור שכדאי ללמוד. אני ממש משתדל לעבוד על היסודות, חייב לדעת ללכת לפני שרצים.

שיר היום:
fall in love alone - Stacy Ryan 