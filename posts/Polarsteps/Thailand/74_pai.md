---
title: Day 74 - Trekking
categories: Travel, Thailand
date: 2025-12-14T20:33
uploadto: blog
---
רוב רובו של היום היה טרק למפל שהיה קשה מהצפוי, היינו שם בערך שמונה שעות. לדעתי המפל לא היה מרהיב באופן ששווה את המסע, אבל בג'ונגל בדרך היו מראות מדהימים.

למעשה מדובר באותו נחל שהלכתי אליו מספר פעמים פה, פשוט אף פעם לא הלכתי את כל הדבר. פגשתי קבוצת זרים מהווצאפ ואת איה שם והצטרפתי אליהם למסע.

בדרך החלטתי לעצור לשעה לכתוב על סלע באמצע הנחל, היה ספוט ממש טוב ושקט ולא היה אף אחד. במפתיע הדבקתי את הקבוצה לפני שהם הגיעו למפל בערך שעה וחצי אחרי שזה באמת היה לא צפוי.

ההליכה הייתה זיגזג פנימה והחוצה מהנחל בשילוב לימבו במבוקים וגזעי עצים שנפלו מדי פעם, יש קטע טיפוס די קשוח בערך חצי שעה מהמפל וסך הכל זה פשוט מלא ללכת ולהסתכל שלא מחליקים.

הבאנו נשנושים מ7/11 אבל לא אוכל אמיתי אז היינו ממש רעבים בסוף, הלכנו לאכול בתצפית שקיעה והיה אחלה.

הלכתי בערב לפרייד רייס האהוב עליי כי חלאס, אני כל פעם מוותר עליו בגלל התור. היה מאוד מאוד כיף כי לא היה תור הערב, היו שתי הזמנות לפני שזה די מטורף. המשכתי קצת לנשנש ולקנח והתקפלתי להערב עייף ומרוצה.

החלטתי להעלות תמונות לפולארסטפס אחרי משך שזה לא קרה, לא יודע לא הרגשתי צורך אני עדיין בפאי הנה תמונות של פאי.

שמעתי המון היום את אנו נפגש של דני מסנג, שיר געגוע כזה מהמם, העיבוד שם מטורף בעיניי, בעיקר המיתרים בפתיחה והפזמון. באמת שמעתי את זה בלופים מרותק. כמובן שזה שלמה פאקינג גרוניך איזה אגדה. מילים של אהוד מנור, יש קליברים כבדים על הטרק הזה. בדקתי ויש שלושה עותקים של האלבום למכירה על תקליט בארץ, אולי אחד מהם נועד לי.

היום שני אנשים נפרדים שהכרתי פה שלחו לי תמונות של קלידים בפאי שאני יכול לנגן עליהם, אחד בהוסטל כלשהו ואחד בבית חבד, זה מאוד מאוד מרגש אותי ומחר אני הולך להוסטל של הבחור לנגן בהול. חייב לתת איזה סשן חרינות קצת, סזה רלה.

שיר היום:
אנו נפגש - דני מסנג