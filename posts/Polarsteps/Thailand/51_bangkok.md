---
title: Day 51 - Bangkok
categories: Travel, Thailand
date: 2025-11-21T12:22
uploadto: blog
---
בנגקוק עיר גדולה. זהו נראה לי בזה אפשר לסכם את היום. וואו הסתובבתי הרבה היום והחושים פשוט לא תופסים את המימדים של המקום הזה. נסעתי 16 תחנות במטרו ואני עדיין במרכז העיר זה מטורף לגמרי.

הלכתי בבוקר לfortune town, קניון ענק שאמור להתמקד באלקטרוניקה, הגעתי בו לאיזור של חנויות תקליטים ומוזיקה. בעיקרון חיפשתי שם לפטופים אבל לא היה משהו ששכנע אותי מדי. זה עינוי לראות את כל התקליטים במחירים האלה ולדעת שאני לא יכול לקנות. אי אפשר באמת לשלוח אותם בחבילה וגם אם כן זה כבר יהיה לא משתלם.

משם הלכתי לtreasure factory, חנות יד שנייה יפנית שאני אוהב מאוד את הג'ינגל שלהם. הבעיה המרכזית היא שהכל קטן. הלכתי לעוד סניף קצת יותר רחוק ועדיין הכל קטן. הנעל היחידה שהתקרבה למידה שלי הייתה stan smith של Kermit the frog אז ויתרתי להפעם.

בין סניפים של treasure factory ביקרתי בchatuchak weekend market שהיה לא וואו, שוק אבל הרבה. הלכתי שם ליד בפארק ענק ויפה וזה היה ממש נחמד. ליד השוק יש איזה 4 קניונים איך לא, ביקרתי בmixt שעל דגלו מתנוססת בגאווה הטענה שיש בו את מבחר הצעצועים/בובות אספנות/מודלים הגדול ביותר. הייתה בו חנות יד שנייה יפנית עם מלא משחקים לקונסולות ישנות וקלפים לאספנות וזה היה פשוט sensory overload קיצוני אבל מאוד משמח.הסתכלתי גם על תיקים ושעונים יד שנייה והיום דברים יפים זולים אבל לא משהו ששכנע אותי.

נסעתי הרבה במטרו היום והמרחקים באמת גדולים זה לא סביר. גם עם המטרו עדיין הלכתי היום המון ברגל, אני ממש מרגיש את זה בגב וברגליים.

בתוך כל הדבר הזה החלטתי לקנות את אחד הלפטופים שראיתי אתמול אחרי חישוב יתרונות וחסרונות מקיף. אחזור מחר ונראה לי אוציא רכש למה לא.

חזרתי להוסטל עת ערב לאיפוס קצר לפני שפגשתי שוב את עמנואל ברחוב קאו סאן המפורסם. אכלנו תאילנדי, הסתובבנו, שתינו משהו. אבל לא על הרחוב עצמו אלא בסביבה קצת יותר רחוקה.

כשהייתי בסייגון השוו את בוי ויין
לקאו סאן, וואלה פה זה פחות קצת גרוע מבויאטנם. רועש, צפוף, לא מעניין בשום צורה אבל פה לפחות לא כל אחד נגע בי אלא רק איזה שניים.

לא יודע למה באתי לשם, אני בכללי מרגיש שבבנגקוק אני באיזשהו autopilot בינתיים ומתנהל מתוך אינרציה ולא לפי מה שטוב לי. מחר אקח בחצי יום הראשון זמן לחשב מסלול מחדש, בסוף יש לי כאן עוד שני לילות ואני רוצה להינות מהזמן הזה ולא לשרוף אותו סתם.

החלטתי היום שאני מתגבר על השיתוק שנובע מריבוי אפשרויות ופשוט בוחר משהו לאכול ב7/11 ויאללה. אז עשיתי איזה 3 ארוחות קטנות לאורך היום שם וזה היה אחלה ממש.

מיציתי בשלב הזה את בנגקוק ואני רוצה להגיע לצ'אנג מאי. מחר קבעתי עם כמה אנשים דרך הקבוצות לראות וויקד שזה יהיה כיף. חוץ מזה צריך לחשוב מה עוד אני רוצה לעשות כאן.

שיר היום:
אם רק תדברי - הדורבנים