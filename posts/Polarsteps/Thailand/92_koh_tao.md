---
title: Day 92 - Hi 2026
categories: Travel, Thailand
date: 2026-01-01T21:18
uploadto: blog
---
התחלנו את השנה בטוב - חוף מהמם, ספר טוב, מוזיקה טובה, אוכל טעים, אווירת צ'יל כללית וחברים.

התעוררתי קצת מאוחר לטעמי ויצאתי לחפש משהו טעים. הגעתי לסמודי בול כנראה השוקולדי ביותר שידע האדם. 3 סוגי שוקולד שונים היו מוגשים לפניי וזה מלבד השוקולד שעבר מיקסר. בהחלט פתיחת שנה עם אמביציה.

משם פגשתי את איה בפרידום ביץ' בדרום האי לרוב היום, צ'יל בים. סיימתי את הספר שקראתי וכתבתי ביקורת שאולי אחליט להעלות לבלוג, השתזפתי בחוסר אחריות מוחלט ושהינו בכיף במים השקופים. מה רע תגידו לי.

יצאנו משם אחרי כמה שעות איה, כרמל ואני לתצפית הסודית שכולם מכירים ופוקקים בנהירתם עת שקיעה כדי להציץ בנוף ולברוח. הנוף באמת לא להאמין, וגם התור.

המשכנו לחפש מקום לאכול שפתוח ב1.1 והמשכנו להתאכזב עד שהגענו למקום בורמזי שרציתי לנסות והיה טעים.

אחרי הארוחה חזרתי לחדר להלחין את הקטע להיום, הרגשתי שבא לי לנסות לכתוב מונטונו ויצא לי משהו שעלול להזכיר מקצב מהסוג הזה.

בשלב זה באופן בלתי צפוי נפל עליי חשק לבשר, אז מצאתי את עצמי לפתע במקום של המבורגר שהיה אחלה ממש. היה יחסית לידי שולחן גדול של ישראלים שגרם לי להבין שאני בוויב של לבד הערב וזה סבבה.

יצאתי משם להליכה על החוף והתחלתי לשמוע מוזיקה, פתאום נתקלתי בנוגה וניב וחברנו יחד למסע אחר המתוק הנכסף. השגנו חלק ממבוקשנו ונעלבנו לגלות שנגמרו הפחזניות ב7/11 הקרוב, המשכנו לדבר והתפצלנו בסופו של דבר איש לאוהלו. כיף אנשים שמחזירים אנרגיה.

במקור רציתי לבחור לשיר היום את זכרונות ממך - יובל מור וחלוצי הפאנק ואז הכי קרוב שאתה מגיע - דני רובס ואז החלטתי לשנות מטעמי וויב. היו עוד אפשרויות לשנה חדשה מסוג נדושות, שירשם בפרוטוקול שחסכתי לכולנו. עשיתי פלייליסט ששעשע אותי בנושא, מוזמנים להביט.

שיר היום:
something special - Quincy Jones 