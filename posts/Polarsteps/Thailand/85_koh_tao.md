---
title: Day 85 - Koh Tao
categories: Travel, Thailand
date: 2025-12-25T18:10
uploadto: blog
---
הפוסט של אתמול רלוונטי עד לשעה 22:30. הנה מה שקרה משם - היום לא עשיתי כלום כי בלילה הקאתי את חיי נהרות וזה השאיר אותי קצת ככה שבור. הלכתי אתמול למסיבה לציון ערב חג המולד שהרי ידוע כמועד להתבזות בתפוצות. זאת לא הבעיה למי שתהה לעצמו כי לשתות אני יודע ולא שתיתי הרבה בכלל.

הבעיה היא שלפני המסיבה התחלתי להרגיש לא טוב והלכתי בכל זאת. התיאוריה המקובלת כיום על הקהילה המדעית היא שאכלתי משהו לא טוב, ויש גם חשוד. לא כיף באף מדד.

בקיצור המסיבה הייתה די מעפנה בכל מקרה אז אנחנו מבואסים עליי כפליים גם על שהלכתי וגם על ששתיתי למרות שאני לא חש בטוב. וצרה שלוש משלחת מלאכי רעים ארבע.

חזרה להיום, אחרי שהתעוררתי מחצי שינה די מאוחר התעסקתי בלא להתייבש, לשמחתי סופקו לי ליטרים רבים של מים במקרר הקטן בחדר. חששתי לשתות בהתחלה כי זה לא קידם אותי לשום מקום במהלך הלילה ואפילו דרדר אותי במורד, לשמחתי בבוקר זה עבר בצורה מתונה הרבה יותר. בכללי יופי שאם כבר זה פגש אותי אז בחדר פרטי בפיכסה של עצמי עם עצמי, לא יכול לחשוב על לעבור את זה בדורמס.

זה היה צריך כנראה לקרות מתישהו בטיול, בכל זאת אני במזרח ואוכל כמעט בלעדית אוכל מקומי במקומות מפוקפקים, אני פשוט מופתע מהתזמון והמיקום שבו נפגשתי עם השלכות כאלה.

אז באמת חזרה להיום, העברתי את רובו במנוחה בחדר, עם הרפתקאות קצרות לאכול אורז מאודה ב7/11. המסעות כללו לפחות כיוון אחד דרך הים שמאוד הוסיף לחוויה, וגם קצת להפעיל את הגוף היה נחמד. יצא שעשיתי שלוש פעמים לאורך היום די את אותו מסלול בין סניפים של 7/11 ובפעם השלישית המוכר כבר צחק מזה שאני לוקח עוד קערת אורז בלי כלום.

בעודי כותב עכשיו וגם אתמול בערב יש פה זיקוקים שנזרקים לאוויר וזה עושה לי בגוף חוסר נחת. אתמול בערב רצו לי בראש אפשרויות לא טובות בכלל באשר למקורם של הרעשים שאני שומע. מי ביקש את זה? סנטה בוודאות לא. הספירה לאחור בחצות שנגמרה בהכרזת מרי קריסמס פירקה אותי מצחוק.

בכל מקרה רוב היום שמעתי מוזיקה וגללתי באינסטגרם, התאמנתי על סולפז' כי זאת יכולת שאני חושב שתעשה לי טוב ובכללי קריאת התווים שלי מרגישה חלודה, אז עבדתי על זה. התחלתי גם להוציא משמיעה את "בדיוק כמו אז" מהמחזמר השנה הטובה בחיי, שיר שאני אוהב מאוד ויש בו לחן מהמם בעיניי. בחרתי להתחיל עם התפקיד של הגיטרה שזה קצת מחדש כי אני כמעט תמיד מוציא קודם פסנתר, חגיגה.

הייתי לבד כל היום ובגדול הבנתי את זה כבר קודם עם עצמי אבל כרגע אני מעדיף פחות להיות לבד לעתים תכופות יותר מבדרך כלל. גם יש פה אנשים שכיף לי איתם אז בכלל מגניב. בסדר מחר יום חדש, מקווה לצאת בתחושה בגוף שלי ממחוזות הזבל ולהיות מסוגל להשתתף בחיי האי שוב.

שיר היום:
a remark you made - weather report