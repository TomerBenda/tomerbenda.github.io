---
title: Day 77 - Pai
categories: Travel, Thailand
date: 2025-12-17T15:39
uploadto: blog
---
זהו יום מלא אחרון בפאי. אי אפשר איתה, אי אפשר בלעדיה אה. היה יום רווי קלאסיקות, בוקר באיזי בקפה, אימון בחדר הכושר הקבוע, פרגית כפולה בבתוך של הראש, רכיבה בסביבה ותצפית שקיעה עם תה תאילנדי עם חלב, והיד עוד נטויה בזמן כתיבת מילים אלה.

שמועות על הופעת רוק תאילנדי מרחפות סביב וההתרגשות גוברת, צריך לרדת לשורש העניין ובתקווה למצוא חגיגה רצינית.

סגרנו היום בקפה בבוקר את המעבר לקו טאו, מדובר במסע של 20 ומשהו שעות שהולך להיות חרדות איומות ושיהיה בהצלחה, מדובר בחיסכון של 600 שקל והמון התעסקות, לימים נוכל להגיד אם היה שווה את זה. בכל מקרה זה בשביל העלילה והצחוקים אז יהיה טוב.

בסיום סגירת העסקה הלכתי להתאמן בחדר הכושר ולהיפרד מהגברת המהממת שעושה את הפרגיות הטובות ביותר בפאי עם סעודת פרגית אחת אחרונה, שהייתה כרגיל תענוג.

התארגנתי ויצאתי לפגוש את שלי ונויה לתצפית שקיעה בescape בפעם האחרונה, אכלתי פרייד רייס די מיותר וכמובן תה תאילנדי מסוג קר כאשר חלב היה מעורב. קצת לקשקש ולהכיר אנשים בתצפית שקיעה זה מאוד פאי אז במובן הזה הישג יפה לפרידה.

חזרתי למרכז, והתחלנו להתאסף לארוחת ערב חגיגית שנהניתי בה מאוד, קנינו בדרך כדורים נגד בחילה לנסיעות, מקווה שיעמדו לצדי כשאצטרך אותם.

ההיילייט של היום בעיני היה כשהלכנו למה שחשבנו שיהיה הופעת רוק תאילנדי והתגלה בסוף כפסטיבל שלם שממש יותר קרוב לבמות של יום העצמאות, ולווה הערב בתצוגת אופנה שהיא אירוע התרמה כלשהו וכל אוכלוסיית פאי הייתה שם. היה מרתק, באמת. עמדנו ולא הבנו מה אנחנו רואים, אנשים בקהל קנו פרחים במקום מרוכז וחילקו לאנשים שהלכו על הבמה ודיגמנו, ניסינו לתרגם תוך כדי את הקריינות ויצאו חצי משפטים שקצת מדברים על אאוטפיטים והתחלנו לעשות אחד ועוד אחד.

לבסוף הבנו שמדובר באירוע התרמה לזכרה של המלכה אם האומה שנפטרה באחרונה, לא ברור בדיוק תרומה למה. הפרחים מהקהל שימשו כמו קולות הצבעה לפי ההשערה המובילה שלנו.

בכל מקרה המון זמן היינו הלא תאילנדים היחידים בסביבה ולאט לאט הגיעו עוד קצת תיירים. הופעת הרוק התחילה ממש אחלה ונהייתה קצת פחות בועטת ככל שהערב המשיך, רוב הזמן חווינו אותה כמוזיקת רקע.

אכלנו שם קצת דברים מוזרים, טעמנו סוג ממש מוזר של אצה שבאמת קשה להסביר אותו, אכלנו כזה טורוסים של משהו תפוציפסי שוקוליתי, אכלנו כדורי בטטה רגילה וסגולה מטוגנים בשמן עמוק שהיו ממש טובים ולא כזה מוזרים, טעמנו שיפודים של כל מיני דברים שלא נדע, חגיגה.

משם חזרנו לווקינג סטריט, חיפשנו משהו לנשנש והתיישבנו בספיריט פעם אחרונה לאחלה ערב בבר. שיחקנו קלפים, צחקנו נהנינו, הכרנו אחלה בחור שרוצה לתקן את העולם ואני מאחל לו את כל ההצלחה בזה שניתן לאחל.

המשכנו לבית התה בפעם האחרונה לקצת עוגות, עוגיות ותה, קיבלנו עדכוני רכילות חשובים ואיה העבירה לנו דמיון מודרך.

אני מאוד מרוצה מהיום האחרון הזה כיום אחרון וכיום בכלל.

במהלך האימון דיברתי עם מוקד הקבלה וההרשמה של רימון בית הספר למוזיקה והם היו מקסימים. מפחיד אותי מאוד הבחינה למרות שאני מאמין ביכולת שלי לעבור אותה, לא נבחנתי איזה תקופה. אמשיך לעדכן בתהליך.

מחר יהיה בוקר דחוס סגירת פינות ויאללה לצ'אנג מאי. אני רוצה להספיק להגיע לשוק יד שנייה הענק שם אני רוצה לצאת מכל מדינה עם בגד שנכנס חזק לשימוש אצלי. בויאטנם היו הצלחות גדולות ואין סיבה שתאילנד תישאר מאחור. היום ראיתי בחנות יד שנייה כאן חולצה של אווטאר כשף האוויר האחרון שאהבתי אבל הייתה קטנה עליי :(

שיר היום:
Ôdjus Fitxadu - עידן רייכל