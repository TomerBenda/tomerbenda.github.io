---
title: Day 53 - Bangkok
categories: Travel, Thailand
date: 2025-11-23T20:11
uploadto: blog
---
בגדול לקחתי את הרגליים והלכתי, הגעתי לסמטאות קטנות ומקומות שקטים באופן מפתיע והיה מזג אוויר מעולה. לקחתי נשנוש ב7/11 וישבתי על פסי רכבת בסבבה, המשכתי ללכת ונתקעתי במסעדה קטנה מקומית שהיה ממנה ריח מטורף ובאמת היה טעים ברמות. הבעלים של המסעדה בא ואמר לי שאני משתמש בצ'ופסטיקס כמו סיני מאוד טוב וברור שמאותו רגע לא הצלחתי להחזיק כלום עד שהוא הלך. הוא בכללי היה סופר נחמד והמליץ לי על דברים.

אחרי זה ישבתי באיזור המשותף בהוסטל והתחלתי להרים דברים על הלפטופ, שמעתי מוזיקה באוזניות והיה ממש סבבה. הופתעתי מכמות האנשים שמבלים באותו אופן את הצהריים שלהם, לא יודע זה פתאום תפס אותי כמוזר.

מזכיר לכם קוראים אדוקים יקרים - כששיר היום הוא של panic at the disco זה אומר שלא כיף לי

מחר אני טס לצ'אנג מאי ובסוף לא ביקרתי היום באיזור המגניב דמוי פלורנטין אז נראה לי מה שאעשה זה אשאיר את התיק הגדול בהוסטל מחר ואבלה שם את חצי היום הראשון, אחזור לפה ואקח מונית לשדה. יופי עכשיו שכולנו מתואמים אפשר להמשיך בחיים.

הבנתי שטעיתי באיזור שבחרתי להיות בו בבנגקוק, זה ממש מרגיש כמו ארץ הקניונים וזה לא מתאים לי. הייתי יכול לעבור מוקדם יותר אבל באמת רציתי לסגור את עניין הלפטופ ובשביל זה זה כן היה נוח. בכל מקרה אני לא אחזור לכאן ואם כבר להיות בבנגקוק אז כנראה אבחר לשהות יותר מזרחה.

בערב פשוט לא היה לי כוח לעשות משהו שהוא לא לשבת, בכל זאת הרמתי את עצמי למסעדה ליטרלי הכי קרובה להוסטל והתגלתה מציאה רצינית היה טעים בטירוף. כנראה המנגו סטיקי רייס הכי טוב שאכלתי והפאד קפאו היה פשוט מצוין. הם גם היו חמודים ברמות זה היה מקום מאוד משפחתי בוויב.

זה שם אותי במצב רוח יותר טוב והמשכתי להסתובב בסמטאות, זה די הזוי המעבר בין כביש מרכזי לסמטאות האלה, פתאום בכמה מטרים הכל מרגיש כל כך אחר.

דבר משעשע שנזכרתי בו מהבוקר - שכחתי לשלם על הלילה האחרון הזה כי סגרתי אותו לפני שהוצאתי מזומן, בקיצור לא שילמתי והגיע הזמן שאני אמור לעשות צ'ק אאוט. אז הבוקר העיר אותי אחד העובדים של ההוסטל בהתנצלות קיצונית והזכיר שאני צריך לשלם.

כמתנת פרידה קיבלתי חדר דורמס לבד שזה נחמד מאוד.

שיר היום:
karma police - panic at the disco live in denver