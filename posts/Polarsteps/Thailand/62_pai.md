---
title: Day 62 - Tipsy tubing 2
categories: Travel, Thailand
date: 2025-12-02T23:37
uploadto: blog
---
עשיתי מה שהיה עלול להיות טעות אבל התברר ככיף יותר מהפעם הקודמת. הלכתי שוב למסיבת משתכרים על אבובים. היה מפחיד קצת ללכת לבד והיססתי לצאת, רק יצאתי מההוסטל בדרך לשם וכבר הצטרפתי לאנשים והיה ממש ממש טוב איתם גם במסיבה עצמה.

הפעם באתי במוד פחות אחראי ופשוט זרמתי וזה שיפר מאוד את החוויה, השתכרתי טוב מהרבה סוג'ו, רקדתי ושטתי על הנהר באבוב. מה רע באמת.

חזרתי שיכור להוסטל ואני של הבוקר השאיר את המפתח בקבלה וכל הכבוד לו על זה, טופ מובים. גם סידר לי את הדברים ככה שלא איבדתי כלום, יפה מצדו. התקלחתי, התארגנתי ורצתי לסלט הפפאיה האהוב עליי. הושיבו אותי ביחד עם עוד בחור בשולחן לשניים כי לא היה מקום אז התחלנו לדבר והתחברנו, המשכנו משם ביחד למקום התה הטוב שניסיתי לראשונה אתמול. היה מהמם, שיחה טובה, תה טוב, אווירה טובה, קצת טיפסי. וואו.

איה עוזבת את פאי מחר בבוקר וממשיכה להודו, אז נפרדנו באיחולי דרך צלחה, נחת ומעברים קצרים. מי יודע אולי עוד ניפגש איפשהו מי יודע אולי אפילו הודו אבל מי יודע.

ישבנו במקום השני (ורשמית הפחות טוב) של התה והכרתי עוד כמה אנשים מקסימים וקבענו מחר ללכת להופעה פה בערב שאמורה להיות טובה. יופי טופי.

אני מרגיש שאני משחק יחסית בטוח בכל מיני מובנים בשלב הזה בטיול, כלומר התדירות שבה אני מרגיש שאני מרגיש אי נחת היא לא יום יומית. למשל היום לגמרי התמודדתי עם אי נחת והלכתי בכל זאת. עכשיו זה לגמרי בסדר ועם זאת כן הייתי שמח לאתגר את עצמי בצורה שמרגישה יותר משמעותית. שוב כמובן אני שופט את עצמי יחסית בחומרה, עצם זה שאני מטייל לבד זה אתגר לא מבוטל ויאללה עוף על הטיול שלך מלך.

התנודות בין ממש מבואס לוואו תענוג לי פה היו קצת חזקות ביומיים האחרונים, אני משתדל להסתכל על הדברים מעבר לסחף הנוכחי שאני מרגיש, במיוחד סביב המחשבות אם להישאר בפאי. אני קצת מבולבל אם באמת טוב לי פה. בדרך כלל יותר ברור לי, כאן זה מבחר עשיר יותר של תחושות ויתרונות וחסרונות. אין לחץ להחליט ואין חשש להישאר פה עד שאהיה בטוח.

שיר היום:
it takes a lot to try - aviram