---
title: Day 98 - Koh Samui
categories: Travel, Thailand
date: 2026-01-07T18:52
uploadto: blog
---
צעדתי את צעדיי ושתיתי את שייקי בננה-י האחרונים בתאילנד, באסה אין מה להגיד. תאילנד טובה. נצא מזה מחוזקים אין ברירה אחרת.

הלכתי בבוקר עם כל הציוד לנמל, הליכה שהפעילה הרבה חלקים הפלג הגוף התחתון והייתה אימון בוקר לא מבוטל.

עברתי את המעבורת ואפילו בלי להקיא! לשמוח. לא היה מקום בפנים כשעליתי כי היה תור פשוט דבילי בכל הנמל, אז ישבתי על הגג באוויר הפתוח וזה דווקא היה שיפור על פני החנק בבטן הסיפון. כשירד גשם זה ממש לא היה כיף אבל חוויות או משהו.

הגעתי לנמל בקוסמוי ויצאתי לחקור את הכפר הקרוב ברגל סתם כדי לא רק לשבת ולחכות והיה נחמד אם כי לא מעניין בצורה יוצאת דופן. אכלתי פאד תאי ופאד קפאו אחרונים בתאילנד ויצאתי בבולט לשדה.

הנהג שלקח אותי לשדה היה מקסים, דיברנו כל הדרך על מוזיקה ועל טיולים ארוכים, ממש סקרן אותו איך מתנהלים בטיול סולו ארוך. ממש הודה לי בסוף שדיברתי איתו ואיחל בהתרגשות הצלחה בחיים, ריגש לא אשקר.

השדה בקוסמוי מקסים, ממש וויב של רביצה בדשא. סך הכל שמח שחוויתי רק אותו באי. סתם אבל באמת בנסיעה מהנמל לשדה האיזור היה לא הכי מזמין, ברור לי שזה לא כל האי ובכל זאת. אכלתי באתר צ'יקן עם נאן והיה סבבה. הייתי צריך לבזבז את כספי החזר המס על הלפטופ איכשהו בדיוטי פרי אז עשיתי בחירות לא אופטימליות של נשנושים.

ישב לידי בטיסה לוקה, בחור משוויץ שהוא גם גיטריסט וגם יועץ אבטחת רשתות לארגונים, התחברנו מאוד מהר והייתה שיחה טובה ממש.

בשלב כלשהו הוא פרש לישון ואני פרשתי להלחין, סיימתי קטע חמוד שהתחלתי כשחיכיתי מול הים וניסיתי להעביר את התחושה שהייתה לי באותו זמן. בכללי זה משהו שאני רוצה לעשות יותר, לנסות לכתוב מוזיקה סביב תחושה או רגע מאוד מאוד ספציפיים, זה מאתגר בצורה שאני מרגיש שמפתחת אותי.

ההגעה לסינגפור הייתה חלקה וקלה, 20 דקות גראב עם נהג שממש, ממש התלהב להסביר לי על הפירות שבעונה עכשיו, והוסטל ממש אחלה. יש לנו את זה חברים.

שוב לבד, שוב מקום חדש לגמרי, מרגיש שאני בא לזה מאוד בקלות ופתוח וזה כיף לי מאוד להסתכל רגע על עצמי ופשוט להרגיש בנוח ולסמוך על עצמי להסתדר לא משנה לאן אגיע. אני מטייל, במזרח, חודשים, לבד. איזו זכות. מתרגש להמשיך.


שיר היום:
הכי קרוב שאתה מגיע - דני רובס