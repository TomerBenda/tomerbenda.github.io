---
title: Day 79 - Chiang Mai
categories: Travel, Thailand
date: 2025-12-19T11:23
uploadto: blog
---
התחלנו את המסע לקו טאו. זה יהיה יום לימודים ארוך. אבל לפני זה חצי יום בצ'אנג מאי כיף כיף כיף.

מטורף בעיניי איך גם בקניונים המטורפים פה יש את הגרסה הקצת elevated של דוכנים מהשווקי לילה ברחוב.

התחלתי בסיבוב קניונים קצר לחדש מלאי בושם, הלכתי לmaya ראשון שהוא ממש קניון מסוג קניון. מצאתי שם בושם במחיר לא פשוט אבל תכלס יותר זול מהארץ אז אין תלונות.

התהלכתי ברחובות nimman ומצד אחד באמת מלא מקומות חמודים בוויב מאוד מערבי קוקטי צנום אסתטי, מצד שני די שעמום. בכללי וויב מאוד יפני מלא ביפנית ויפני.

אני אוהב להתיישב במקומות שאני מקבל בהם קצת מבטים של "איך הגעת לפה" ומלאים במקומיים בלבד. אכלתי צהריים במקום כזה באחת הסמטאות שיוצאות מהרחוב הראשי בnimman והיה מצוין. לקחתי מנות הרפתקניות והמסע השתלם, היה טעים רצח. מקווה שזה לא ינקום בי בנסיעה.

הסתובבתי באוניברסיטת צ'אנג מאי, היה מגניב מאוד. מצאתי את עצמי במקרה במרכז האמנות של האוניברסיטה ואז גם בפקולטה להנדסה, היה וויב. יש אגם של האוניברסיטה שרציתי להגיע אליו כי היה נראה צ'יל אבל לא הספקתי.

עברתי שוב בחנויות יד שנייה לנסות את מזלי ומצאתי חולצות באמת וואו אבל שוב כלום לא ישב טוב :( השיא היה חולצה של שרק 2 שהייתה באמת כליל השלמות תמונת ניצחון מראה מרהיב, אבל לא ישבה טוב :((((

באחר הצהריים המוקדמים התכנסנו בתחנת האוטובוס בצ'אנג מאי עם מאיה שנשארה עוד יום בפאי, ויצאנו לדרך חמושים בנשנושים ומסוממים על כדורים נגד בחילה.

פה הפוסט של היום ושל מחר יתחיל להתערבב כי הכל ממש התערבב, הגענו לבנגקוק סביב 4 בבוקר, הנסיעה הראשונה הארוכה (סביב 10 שעות) הייתה קלה ממש, אוטובוס מעולה ודרכים באמת ישרות ונעימות. בעצירה בדרך פגשנו את תמר, עוד ישראלית שמטיילת לבד, בזמן שהעמסנו כולם עוף עם ג'ינג'ר חינם.

הגענו לתחנה בבנגקוק, היה מצחיק לנסות להבין לאן אנחנו צריכים להגיע כי בווצאפ שנתנו לנו ענו רק את ב"Yes." על כל דבר. מצאנו בסוף ואחרי הסעה מאוד מפוקפקת לקאווסן וקפיצה לקארי ב7/11 ב5 בבוקר, יצאנו באוטובוס השני ל7 שעות בדרך לchumphon.

אמשיך לכתוב בפוסט הבא לילה/בוקר טוב.

שיר היום:
חיכיתי לך - רינת בר