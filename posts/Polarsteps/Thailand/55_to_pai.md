---
title: Day 55 - Pai
categories: Travel, Thailand
date: 2025-11-25T23:29
uploadto: blog
---
הגעתי לפאי והשמחה גדולה. פאד תאי ומנגו סטיקי רייס אל תוך הלוע ואני שמח ומרוצה. מקווה שאותו קורא יקר מרוצה מקצבת הפאד תאי המחודשת בבלוג. משאלתך הוגשמה. שתפו אותנו במשאלתכם ואולי תזכו בפרס מתנת

לקח לי רגע למצוא מנגו סטיקי רייס, פגשתי את איה שפה כבר כמה רגעים וקיבלתי איחוד מרגש ואת העזרה שהייתי צריך.
![[55_to_pai.jpg]]

כן אני הולך להסתפר מחר דבר ראשון זה כבר לא מצחיק.

מוזר לי קצת שכולם ישראלים מסביב, זה הכי קיצוני לדעתי שהיה לי בטיול בינתיים. גם אחרי די הרבה זמן פגשתי מישהו שאני מכיר מהמרכז. יצא לי לפגוש אנשים מהיחידה לאחרונה, אבל מהמרכז עבר איזה חודש לדעתי.

התאמנתי בבוקר והספקתי להתקלח לפני הצ'ק אאוט, התיישבתי לאכול במקום קטן של משפחה קרוב להוסטל והיה מצוין. אכלתי pineapple fried rice וזה משאב חשוב שלא אשכח בעתיד.

משם ישבתי במרחב העבודה המשותף בהוסטל וחקרתי את הפורמט של קבצי פרויקט בMuseScore, התוכנה שאני כותב בה תווים. אני רוצה לעשות משהו מגניב וצריך להבין שם קצת יותר לעומק. תוך כדי זה ניסיתי לסגור סופית את הנסיעה לפאי, הכנסתי את עצמי סתם לבלגן שם ובסוף יצא בסדר.

הייתה נסיעה סבבה סך הכל, במיוחד בהשוואה לחלק מהנסיעות בויאטנם, חוץ מקטע מעצבן שהיינו צריכים לחזור איזה חצי שעה אחורה כדי לטעון את הרכב החשמלי. הנהגת שלנו ממש הייתה יכולה לדאוג לזה מראש וזה עיכב אותנו במלא זמן. נו מילא.

בעודי כותב כרגע אני שומע את הביצוע של no good deed מהסרט החדש ואני לא אוהב אותו זהו אמרתי את זה. זה מצער כי no good deed הוא אחד השירים האהובים עליי, ומהמרשימים בז'אנר בעיניי. שמעתי כמה פעמים את הביצוע המקורי כדי לנקות את החך.

שיר היום:
Sparkle - Aretha Franklin