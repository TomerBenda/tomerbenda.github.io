---
title: Day 58 - Tipsy Tubing
categories: Travel, Thailand
date: 2025-11-28T23:33
uploadto: blog
---
סוג'ו זה מטורף. וואו עשה את העבודה לגמרי. בריטים שיכורים זה פחות מטורף על פי רוב.

היינו היום במסיבת האבובים המפורסמת של פאי, איבדנו ארנק, איבדנו טבעות, לפחות לא איבדנו הכרה. לשמחתי כל מה שהגעתי איתו גם חזר איתי מינוס כמה מאות באט שהלכו על כ-8 יחידה טאקו ש5 מהן היו עבורי.

זה כנראה הכי שיכור שהייתי שנים שזה אומר הרבה כי מי שמכיר יודע כמה קשה לי להשתכר באמת, התחלנו לשתות ב11 בבוקר סוג'ו ובירה, ובגדול הסוג'ו לא הפסיק לזרום, בדומה לנהר. רק שהסוג'ו לא היה מלא פיפי ובריטים. בתקווה.

אהבתי שכולם היו בוויב של להישבר קבוצתית זה היה נחמד, ואהבתי שיש קנס של 10,000 באט על מכות. לא אהבתי את המדרגות והמשקופים בכל האתרים שאכלסו את האירוע ללא יוצא מן הכלל וללא אפשרות חנינה.

לקראת סוף המסיבה זוג הולנדים הציעו לחברים שהלכתי איתם לעשות רביעייה, הם סירבו בנימוס והלכנו למסעדה איטלקית.

אחרי זה חזרתי להוסטל להתקלח, לגרד ממני את הבוץ ולבכות.

שיר היום:
פנים ושמות - דני רובס ושלמה גרוניך