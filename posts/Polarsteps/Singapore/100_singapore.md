---
title: Day 100 - Day 100!!!!
categories: Travel, Singapore
date: 2026-01-09T01:51
uploadto: blog
---
100 ימים זה די מטורף. מזל טוב נראה לי, לא ממש העסיקה אותי העובדה הזאת היום. מה שבא עכשיו החל מהפסקה הבאה כתבתי אתמול בלילה, אסמן בחוצץ את החלק של היום, אתם תראו את זה.

היי אני כותב את זה בלילה בין ה8-9.1 לא יודע למה פתחתי פוסט חדש נתמודד.

התחיל לי לאחרונה קצת ספק סביב זה שאני מטייל כבר די הרבה זמן והייתי רק בשתי מדינות. על ויאטנם אין לי חרטה לרגע אבל מרגיש שאולי נשארתי בתאילנד יותר מדי. האם זה משנה עכשיו? ממש לא. האם הייתי משנה משהו? ממש לא. האם הקול הזה בראש מניאק? ממש ממש. האם נהניתי בתאילנד? ממש וואו. יופי.

כאילו יש בי איפשהו דחף להיות בהרבה מקומות ולהספיק ולראות הרבה אבל בפועל לזוז פשוט לא כיף לי. אני נהנה מלהיות במקום ולאט לאט להכיר ולהבין אותו. אין בזה לרגע משהו בעייתי חוץ מזה שזה לוקח זמןןןןןן. ואני רוצה להכיר ולהבין כל מיני מקומותתתתתתת.

ישבתי עכשיו למפות שוב בבלוקים את הדברים שאני יודע שקורים בעתיד הקרוב-בינוני כדי לנסות להבין איפה דברים שחשובים לי יכולים להיכנס וקיבלתי קצת נחת. התחלתי להרגיש שאין לי זמן בחודשים הקרובים אבל עכשיו אני רואה שיש לי לא מעט זמנים שאני בכלל לא יודע מה אני עושה בהם. זה אמור להספיק.

בעיקר העסיק אותי מתי אספיק להיות כמות זמן שאני מרוצה ממנה בטאיוואן. זה חשוב לי. נחמד שיש לי מקומות שחשוב לי להיות בהם, לא טסתי למזרח עם כאלה. כרגע יש לי 3 אפשרויות ריאליות למתי אני אהיה בטאיוואן אז זה מספיק לי כדי לישון רגוע.

אני לא יודע אפילו מתי אני מתכנן לחזור אז כל ההתעסקות בזה קצת דבילית אבל כן חשוב לי לוודא שיש intentionality מאחורי הבחירות שלי ביחד עם הזרימה לפי מה שמרגיש.

איכשהו אני שוב ער ב2 בלילה למרות שחזרתי להוסטל ב22. מתבאס על זה ממש, מאז עם כלביא השינה שלי לא אותו דבר וזה ממש קשה לתקן. לפני זה הייתי הולך לישון ב23 וקם ב7 קבוע בקטע בריא.

------------

היי והנה אנחנו בליל ה9.1 כמו קסם בחסות חציצה. הpacing של הפוסט הזה יצא מוזר קצת סליחה מראש, מערכת הבלוג.

היום המשכתי להסתובב בעיר והגעתי לclarke quay שמסתבר כמוסד חשוב בעיר אבל לא מאוד מעניין בשעות הבוקר. אכלתי קערה שוקולדית מבוססת פודינג צ'יה שהייתה מטורפת לגמרי, וואו כל כך טעים מלא חמאת בוטנים ובננה. 4.5/5

המשכתי להסתובב קצת צפונה בעיר עד הצהריים כשהחלטתי להיכנס למקום סיני שנראה לי טוב. הזמנתי משהו והתיישבתי. המלצרית הביאה לי מזלג ואמרתי לה תודה אבל אני מעדיף צ'ופסטיקס. היא שאלה אם אני יודע להשתמש אז הדגמתי והדהמתי אותה ביכולותיי. גם האנשים שישבו לידי שהם לכל הדעות אנשים מן הישוב הפגינו את התלהבותם ושם זה כבר נהיה מוגזם. ואז כל יושבי המסעדה עמדו על הרגליים במשך שלוש עשרה דקות, מחאו כפיים ושאגו "מושיענו אוחז המקלות בא" או משהו כזה בסינית.

אחרי זה העברתי את עצמי מההוסטל לדירה של אלפסי, התיישבתי עם הלפטופ לקצת ואז הכרתי וישבתי לדבר עם בת הזוג שלו faith והיה ממש כיף. היא גם הביאה rice cakes קוריאנים נורא טעימים שזה היה ממש נחמד מצדה. משם בגדול כמה שעות נחתי בדירה שזה היה כל כך נחוץ וואו, להיות במקום שלא מרגיש כמו הוסטל או מלון. עבר קצת זמן.

בערב יצאתי לחפש אוכל והגעתי לצ'יינה טאון, בדיעבד הייתי מכוון לאיזור אחר כי היה סופר תיירותי וגם כבר הייתי שם. מצאתי באחד הרחובות הצדדיים מסעדה שהרגישה לי אמיתית, סינית שהיו בה דאמפלינגס פשוט וואו.

תוך כדי האוכל קבעתי עם שני, שכתבה לי מהקבוצה של המטיילי סולו שהיא גם בסינגפור, ויצאתי לפגוש אותה יותר צפונה בעיר. למעשה הגעתי לאיזור המוסלמי של סינגפור ויצא ערב טיל, הנה הפירוט -

ישבנו עם כרים, בחור מצרי שכל החיים גר בסינגפור ויש לו חנות תכשיטים ועוד כמה עסקים פה. היה וויב מעולה והבחור קרוע לגמרי. התיישבנו בבר הלבנוני ליד החנות שלו והביאו לנו שוטים חינם וניחשו שאנחנו מסוריה.

המשכנו משם לשווארמה שהייתה בטורטיה בכלל ולא בלאפה. ישבנו ודיברנו על לטייל בכללי ועל חוויות מהטיול, היינו קצת בראש כבר והיה צחוקים. המשקאות וודקה של 7-11 מטורפים אני ממש לא ציפיתי שזה יעשה משהו. והטקילה כנראה גם עזרה.

זהו אני כותב עכשיו בדרך חזרה לדירה, זה נחמד נורא שהתחבצ ככה קל לקחתי אוטובוס קצר גם עכשיו בלילה והנה חזרתי.

הדירה בקומה 30 והיה לי מאוד מוזר פתאום להיות בגובה כזה מול נוף של עיר אחרי הרבה זמן שלא השתתפתי באירוע כזה.

כיף כיף כיף ממליץ על סינגפור בחום.

שיר היום:
you and your friend - dire straits