---
title: Day 99 - Singapore
categories: Travel, Singapore
date: 2026-01-08T13:56
uploadto: blog
---
ריח הדוריאן ושמן הטיגון באף, סים בטלפון ובאן באו בפה, יצאתי לחקור.

התחלתי את היום בלבחור כיוון ולהתחיל ללכת, אני פיזית בהוסטל על china town אז היה מאוד סביר שלשם אגיע.

מצאתי את עצמי תחילה בpeople's park והמשכתי לchinatown complex לחוות קצת את מרכזי ההוקר הידועים של סינגפור שהיו במרחק הליכה ממני. הלכתי לדוכנים של אנשים שנראו לי נחמדים ושאלתי אותם מה הם אוהבים וכדאי לנסות וניסיתי כל מיני דברים שכולם היו ממש פאקינג טעימים.

המשכתי ללכת ללא כיוון מוגדר ופסנתר צץ לפניי כבאורך פלא! התיישבתי לנגן שמח וטוב לב ואנשים עברו וצילמו והתחילו להתאסף ואחרי לא יותר מחצי שעה מזה חתכתי כי באמת הפסנתר היה במצב נוראי. שמח מאוד מאוד על הזכות!!!!!!!!

מצאתי את עצמי בהוקר בmaxwell שם גם אכלתי צהריים, טעמתי כל מיני דברים שהמרכזי ביניהם היה הchicken rice הידוע שהיה ממש טוב.

עד השלב הזה היה חם זיעה התנשפות, באמת קושי רב, ואחרי השלב הזה התחיל גשם טפטופין מגעילין לא רצויין שרק התחזק במשך כשעה וחצי עד לקליימקס מצער שאילץ אותי להתחבא בחסות מלון כלשהו.

פתאום מצאתי את עצמי בחלוף הסערה במרכז marina bay sands שמסתבר שזה מקום ידוע, הסתובבתי שם וראיתי כל מיני יופי של מבנים.

המשכתי בסיבוב להסתובב ומצאתי את עצמי מול הגלריה הלאומית מה לא ניכנס? ניכנס. הסתובבתי הסתובבתי, גם שוב בחוץ בין רחובות העיר ואז חזרתי להוסטל להתארגן לארוחת ערב עם אלפסי חברי היקר שגר כאן.

**הופעת אורח בבלוג חברים** - מתן אלפסי
![[99_singapore.jpg]]
תרימו לו

קבענו הוטפוט האידילאו שזה כזכור תענוג לא רגיל, ובאמת היה סופר טעים וכיף, עשינו קאץ' אפ ובאמת שקיבלתי כמה רעיונות מעניינים להמשך הטיול אולי זה יחזור אליכם בסיבוב בשלב מאוחר יותר.

זהו היה יום מקסים בסינגפור ואני עכשיו יושב בהוסטל להמשיך לעבוד על העיבוד ל"בדיוק כמו אז" שהתחלתי מתישהו ואני ממשיך מדי פעם.

שיר היום:
the sheriff - vulfmon