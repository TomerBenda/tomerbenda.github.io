---
title: Day 101 - Touristing
categories: Travel, Singapore
date: 2026-01-10T13:45
uploadto: blog
---
היה יום פעלתני עם המון דברים נעימים בעיניים. רובם מבנים או צומח או שילוב. תיירות עירונית אפקטיבית.

התחלתי את הבוקר די מאוחר בסיבוב קצר בlittle india שבסופו פגשתי את שני ויצאנו לגנים הבוטניים. באן באו כעזרה ראשונה לרעב הכבד שפקד את מחוז אני והתחלנו להסתובב. הגנים היו ממש יפים ומוקפדים ובאמת כל הכבוד.

נכנסנו מצדם הצפוני ומהדרומי יצאנו ישר להוקר בmaxwell שבו לגמנו קוקוס מקורי מהאריזה ואכלנו צהריים א'. משם המשכנו להוקר בchinatown complex ואכלנו לצהריים ב' באנים ודאמפלינגס מאודים מהטובים שאכלתי, וואו עפתי שם על כל שנייה. באמת לרוץ במעגלים מכמה שטעים.

משם המשכנו לmbs לקצר והלכנו לgardens by the bay וספציפית לsupertree grove. מטורף לגמרי, יפה שם בצורה קיצונית. הגענו לקראת השקיעה מה שהעצים את האימפקט הויזואלי של האירוע. שתינו שייק קוקוס לקראת מופע האורות+קולות+עצים שהיה בסדר, בשלב הזה הצטרף אלינו עילי, בחור ישראלי שגר פה שנתיים והמשכנו להסתובב באיזור.

ראינו גם את המופע מזרקות מול הmbs שהיה משמים סך הכל, הרבצנו המבורגר ושתיתי שייק Singapore exclusive בשייק שאק אז אני יכול להגיד רשמית שעשיתי את סינגפור ואני מרוצה.

אוטובוס קצר חזרה לדירה והיום נגמר עייף אך מרוצה, עם עשרות אלפי צעדים כבר בכיס לקראת יום המחר. צריך להחליט מה בא לי לעשות.

חיפשתי הערב עוד קצת על טיסה לסרי לנקה והמחיר לא נורא מדי, כבר מתגבש לי מסלול בוודאות הולכת וגוברת של הטיול לכמה חודשים הקרובים, בעיקר בעקבות כל מיני אילוצים חיצוניים דוגמת הוריי. יש בזה משהו מרגיע אבל יותר מלחיץ בשבילי כי זה ממש אומר שאני מאבד מהחופש האולטמטיבי אבל תכלס אני יכול בכל שלב לעשות איזו בחירה שאני רוצה והכל יהיה מעולה, פיקטיבי לגמרי.

חשוב לי לוודא במידה מסוימת שיש מרווח מאפשר לדברים שאני חושב שמעניינים אותי. הנה שוב נכנסתי להתעסקות למחשבה ולחץ סביב המשך הטיול חלאס נמאס לי. כרטיס וזהו יאללה.

בקיצור המון צעדים היום, המון לדבר, המון לראות. יום תיירות עירונית די קלאסי לטעמי. יאללה מחר קצת טבע ולעוף מפה.

שיר היום:
gostava tanto de voce - tim maia