---
title: Day 103 - Sentosa
categories: Travel, Singapore
date: 2026-01-12T09:12
uploadto: blog
---
התחלנו את הבוקר בkaya toast עם אלפסי בהוקר שליד הבית. מדובר בטוסט עם ממרח מתוק די טעים שטובלים בביצה חיה קצת מתובלת. נרשמה התלהבות.

לקחנו אוטובוס לעבודה ולvivocity שזה קניון אחד הגדולים פה, נחשו מי נסע לאן. הקניון הכי גדול זה אומר הרבה כי יש פה כל כך הרבה קניונים גדולים. אבל באמת מדובר במפלצת. הגעתי לפני שהכל נפתח (ספוילר, אני נסעתי לקניון ולא לעבודה) אז היה ממש שקט והתקדמתי למטרה האמיתית שלשמה אני כאן - ההליכה לאי סנטוסה.

בהלוך התחלתי את המסע על הטיילת המרשימה מvivocity לכיוון האי, אבל יחסית מהר דרכי נחסמה על ידי עבודות בנייה. שימו לב זה מוטיב שהולך לחזור מאוחר יותר בסיפור תהיו חדים. אחרי ניווט באמת מוזר ברחובות הכניסה לאי המאוד תעשייתיים ולא פונים כלפי תיירים ברגל הגעתי לתחנת אוטובוס שלקחתי בה את השאטל החינמי לכיוון החופים.

שייק קוקוס ביד, מתהלך על חופי סנטוסה הלא מאוד מרשימים, מה רע לי בחיים. **מוטיב הבנייה** - הכל היה חסום לבנייה בקושי היה אפשר להגיע לאנשהו. בחזור בכלל ראיתי שהטיילת שהתחלתי ללכת עליה בהלוך לא גמורה. נו מילא אף אחד לא מושלם.

ואז הגעתי לskyline luge. כזה קארטינג חמוד במורד הגבעה. עשיתי 4 פעמים כדי לטעום את כל המסלולים וכי זה היה ממש מעט כסף. חמוד היה לי כיף.

המשכתי להתהלך על החוף והגעתי למסקנה שאין לי יותר מדי מה לחפש על האי יותר כי ראיתי את החופים (יש שאטל חינמי שמקיף את כל רצועת החוף) ואת הנוף מלמעלה (לluge מגיעים ברכבל) אז עליתי על הsentosa express חזרה לvivocity, זה די מטורף שיש מערכת רכבת רק על האי הזה.

הסתובבתי וחיפשתי משהו לאכול ושום דבר לא קפץ עליי אז המשכתי להסתובב, בסוף הגעתי להוקר בקומה העליונה לקארי מומלץ משלן שהיה פשוט מטורף. התמדה.

תה עם חלב ובובה ויצאתי חזרה לדירה כי נגמרה לי הסוללה בטלפון ונהיה חם מוות. מנוחה שבה המשכתי לראות יקומות - פאקינג שיט וואו מדהים, ויצאתי לכיוון orchard כדי לנסות את מזלי שוב בקניות.

הגעתי לorchard central לסניפים לא נורמליים של יוניקלו ודונקי, בלגן שלם, אבל המקום שחיפשתי היה קניון אחד ליד, מזל שהכל מחובר.

בשלב הזה כבר צפוי שלא מצאתי משהו שיושב טוב ואני גם אוהב. לא נורא we'll get em next time. נקסט טיים בסבירות גבוהה תהיה יפן.

הסתובבתי שוב וחיפשתי משהו לאכול שוב שום דבר לא קפץ לי עד שהגעתי להוקר בקומה העליונה ואכלתי דאמפלינגס משוגעות לגמרי ודאן דאן נודלס וואו. אין על איפה שאנשים אשכרה אוכלים. ככה יצא שאכלתי שני דברים ברוטב בוטנים ושמן צ'ילי תראו מה זה.

רציתי קינוח אז הלכתי לדונקי וזאת הייתה חוויה מאוד מאתגרת חושית, הרגשתי עומס משמעותי של טקסט והייתי צריך כמה סיבובים כדי להרגיש שאני מצליח לקרוא ולהבין מה אני רואה. המוזיקה טיל כל הכבוד להם על זה שזה מאוד לא זכיר אבל כיפי.

חזרתי לדירה עם השלל ושם די נגמר היום. יום לא סופר מעניין יצא, אבל אכלתי ממש טוב אז הכל בסדר.

בערב שוב חשבתי על לאן אני ממשיך, כאמור מאוד מטריד אותי, ופתאום עלתה אופציה מרתקת שאני מאוד מתרגש מהאפשרות שהיא תקרה, צריך עוד לחקור ולהבין איך זה עלול להתממש ואעדכן אתכם. זה כנראה לא יהיה אינדונזיה בסוף.

שיר היום:
האהבה פנים רבות לה - אריק איינשטיין ויוני רכטר